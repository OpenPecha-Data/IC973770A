༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
ImageGroup:
W28962
n/a
116566313
7800575527
LCCN:
ISBN:
Title:
ཆེད་རྩོམ།
ཆབ་འགག་རྟ་མགྲིན་
||ched rtsom/_chab 'gag rta mgrin
རྟ་མགྲིན་
Author:
Descriptor:
Original Publication:
rta mgrin
In/a
n/a;n/a
Place:
pe cin
Publisher:
krung go'i bod rig pa dpe skrun khang
Date:
2003
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: TBRC book list #15



༄༅།།ཆབ་འགག་རྟ་མགྲིན་གྱི་ཆེད་རྩོམ་
ཕྱོགས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་།



དཔེ་སྐྲུན་གསལ་བཤད།
འཛམ་གླིང་ཡང་སྟེང་དུ་ཆགས་པའི་རང་རེའི་བོད་མི་རིགས་འདི་ཉིད་ལ་
ལོ་རྒྱུས་རིང་ཞིང་མི་རིགས་ཀྱི་ཁྱད་ཆོས་ལྡན་པའི་ཐུན་མིན་གྱི་རིག་གནས་གཞན་
དྲིང་མི་འཇོག་པ་ཞིག་ཡོད་གཤིས། དེང་འཛམ་གླིང་དུ་བོད་རིག་པ་ཞེས་བོད་
ཀྱི་ཆབ་སྲིད་དང་དཔལ་འབྱོར། རིག་གནས་ལ་སོགས་པ་བོད་སྤྱི་ཚོགས་ཀྱི་
ཁྱབ་ཁོངས་སོ་སོར་ཞིབ་འཇུག་བགྱི་བའི་རིག་ལམ་གསར་བ་འདི་གསར་དར་
བྱུང་སྟེ། རྒྱལ་ཁབ་དང་ས་ཁུལ་མང་པོ་ཞིག་གིས་ཞིབ་འཇུག་ལས་ཁུངས་ཆེད་
བཙུགས་ཀྱིས་དོ་སྣང་ཆེན་པོ་བྱས་དང་བྱེད་བཞིན་ཡོད་པ་སྤྱི་དང་། སྒོས་སུ་
རང་རྒྱལ་དུ་ཉེ་བའི་ལོ་འགའ་ནས་བོད་རིག་པའི་ཞིབ་འཇུག་གི་ལས་ཀ་དབྱར་
མཚོ་བཞིན་དུ་རྒྱས་པའི་དགོས་མཁོའི་ཆེད་དང་། སྙིང་པོར་རྒྱལ་ནང་དུ་སྤྱི་
ཚོགས་རིང༌ ལུགས་ ཀྱི་ དཔལ་ ཡོན་ གཉིས་ འཛུགས་ སྤེལ་ གྱི་ རྦ་ རླབས་ འཕྱུར་
བཞིན་ཡོད་པ་འདི་ཉིད་དར་འཕེལ་ཇི་ཡོང་ནི་མིའི་ཤེས་རིག་ལ་རག་ལས་སྟབས།
མི་རིགས་སོ་སོའི་རྩ་བའི་རིག་གནས་ཕུལ་བྱུང་རྣམས་ཉམས་པ་སོར་ཆུད་དང་མ་
ཉམས་གོང་འཕེལ་གཏོང་བའི་ དགོས་མཁོ་བཅས་ལ་དམིགས་ཏེ། འདི་ག་
དཔེ་སྐྲུན་ཁང་གིས་རྒྱལ་ཁབ་རིམ་པའི་ཚན་རིག་ཞིབ་འཇུག་གི་རྣམ་གྲངས་བོད་
ཡིག་གི་《བཀའ་བསྟན་》དཔེ་བསྡུར་མ་ཞེས་བྱ་བའི་དཔེ་ཚོགས་རྒྱ་ཆེན་པོ་པར་



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
བསྐྲུན་འགྲེམ་སྤེལ་བྱས་དང་བྱེད་མུར་ཡོད་པ་ཕུད། ད་ཕན་བོད་རང་ཉིད་ཀྱི་
མཁས་དབང་སྔ་རབས་པ་དག་གིས་མཛད་པའི་གསུང་འབུམ་ནང་ནས་རིག་
གནས་ཆེ་ཆུང་བཅུས་མཚོན་པའི་《གངས་ལྗོངས་ཤེས་རིག་གི་ཉིང་བཅུད་》ཅེས་
པའི་དཔེ་ཚོགས་པར་དང་པར་བཞིན་ཡོད་པ་དང༌། དེ་མིན་ད་དུང་བོད་ཀྱི་
སྲོལ་རྒྱུན་རིག་པའི་གནས་ལ་འཇུག་པ་ཡངས་ཤིང་ཞིབ་འཇུག་ཐད་དེང་རབས་
ཀྱི་ཐབས་ལམ་དམ་པ་ཐུགས་སུ་ཆུད་པའི་དེང་གི་མཁས་པ་རྒན་གྲས་ཀྱི་དཔྱད་
རྩོམ་《དེང༌ རབས་ མཁས་ པའི་ གསུང་ རྩོམ་ ཕྱོགས་ བསྒྲིགས་》ཞེས་ པའི་ དཔེ་
ཚོགས་དང་། ཉེ་ལོའི་སྔོན་དུ་མི་རིགས་སློབ་གྲྭ་ཁག་ནས་ཆེད་ཐོན་བྱུང་བའི་
ཧྲའོ་ཧྲིའི་སློབ་མའི་སྦྱང་འབྲས་རྩོམ་ཡིག་ཕྱོགས་བསྒྲིགས་བྱས་པའི་《བོད་ཀྱི་
ཤེས་རིག་དཔྱད་རྩོམ་ཕྱོགས་བསྒྲིགས་》ཞེས་ པ་ སོགས་ པར་སྐྲུན་བྱས་པས་སྤྱི་
ཚོགས་ཐོག་བསྔགས་བརྗོད་ཆེན་པོ་ཐོབ། ད་ལན་ང་ཚོས་དུས་རབས་གསར་
བའི་ནང་འཚར་ལོངས་བྱུང་བའི་བོད་རིགས་མཁས་པ་དར་མའི་ཁྲོད་ནས་ཞིབ་
འཇུག་གི་ཐབས་ལམ་གསར་བ་སྤྱད་པ་དང་ཞིབ་འཇུག་གི་གྲུབ་འབྲས་སྤམ་མི་
དམའ་བ་ཐོབ་པའི་མཁས་པ་དར་མ་སྐོར་ཞིག་གི་ཆེད་རྩོམ་རྣམས་ཕྱོགས་བསྡུས་
ཀྱིས་མུ་འབྲེལ་གྱི་ཚུལ་དུ་པར་སྐྲུན་བྱེད་རྩིས་ཡོད་པས་དེབ་འདིར་རྩོམ་པ་པོ་
ཆབ་འགག་རྟ་མགྲིན་ལགས་ཀྱི་ཆེད་རྩོམ་འདེམས་པ་ཡིན། དེའི་དམིགས་
ཡུལ་གཙོ་བོ་ནི་གཅིག་ན་བོད་རིགས་གཞོན་ནུ་རྣམས་ལ་སྐུལ་མ་དང་དཔེ་སྟོན་
གྱི་ནུས་པ་ཐོན་པའི་རེ་བ་དང་། གཉིས་ སུ་ མཁས་པ་འདི་རྣམ་པའི་བརྟག་
དཔྱད་ཞིབ་འཇུག་གི་འབྲས་བུ་དུས་ཐོག་ཏུ་བོད་རིག་པའི་གནས་ལ་ནང་བྱན་
ཆུད་པའི་མཁས་དབང་རྣམས་ཀྱི་མདུན་ས་དང་དཔྱོད་ལྡན་ཀློག་པ་པོ་རྣམས་



༄༅།།དཔེ་སྐྲུན་གསལ་བཤད།
ཀྱིས་སྤྱན་སྔར་ཕུལ་ནས་བོད་རིག་པའི་ཞིབ་འཇུག་གི་འབྲས་བུ་ སོས་པའི་རོ་
མཆོག་ མཉམ་ མྱངས་ དང་། ཞིབ་འཇུག་ ཐབས་ ལམ་ གྱི་ དགེ་ སྐྱོན་ མཉམ་
དཔྱད་ཀྱིས་བོད་རིག་པའི་ཞིབ་འཇུག་གི་འཕྲིན་ལས་སྒོ་ཀུན་ནས་དར་རྒྱས་ཡོང་
ན་ཅི་མ་རུང་སྙམ་པའི་འདུན་པ་དཀར་པོ་འཆང་བ་ཡིན་མོད། འོན་ཀྱང་ང་
ཚོའི་ཆུ་ཚད་ཞན་པ་དང་མཐོང་རྒྱ་ཆུང་བ་སོགས་ཀྱི་དབང་གིས་ནང་དོན་གདམ་
གསེས་དང་དཔེ་སྒྲིག་གི་ཐད་ཞིབ་ཆ་མ་ཐོན་པ་དང་ཐ་ན་ནོར་འཁྲུལ་ཡང་ཡོད་
སྲིད་པས། དགོངས་འཆར་ལྷུགས་སྩོལ་ཡོད་པ་ཞུའོ། ། ཞེས།
ཀྲུང་གོའི་བོད་རིག་པ་དཔེ་སྐྲུན་ཁང་གིས།
༢༠༠༣ལོའི་ཟླ་༦པར། །



དཀར་ཆག
.
E
བོད་ཅེས་པའི་མི་རིགས་འདི་དུས་ནམ་གྲུབ་པར་དཔྱད་པ། .......…....
གཅིག བོད་ཅེས་པའི་གོ་དོན་བཤད་པ། ...........……………………..... (3)
གཉིས། བོད་མི་རིགས་འདི་དུས་ནམ་གྲུབ་ཚུལ་བཤད་པ། ... (6)
•
•
བོད་ཀྱི་མངའ་བདག་སྔོན་མའི་རབས་དབང་མཛད་བཅུ་གཉིས་སྐོར་བཤད་པ།
.…..…..…….. (20)
གཅིག དབང་མཛད་བཅུ་གཉིས་འགྲོ་བ་མི་ཡིན་མིན་བཤད་པ།..
..……….…………………………….. (21)
གཉིས། དབང་མཛད་བཅུ་གཉིས་བྱོན་པའི་དུས་རབས་བཤད་པ།
.………………………………. (33)
གསུམ། དབང་མཛད་བཅུ་གཉིས་ཀྱི་མངའ་ཁོངས་བཤད་པ།..
..…...……..……... (35)
བཞི། དབང་མཛད་བཅུ་གཉིས་དུས་ཀྱི་དཔལ་འབྱོར་གཉེར་
ཚུལ་བཤད་པ།
..………………………. (38)
ལྔ། དབང་མཛད་བཅུ་གཉིས་དུས་ཀྱི་སྤྱི་ཚོགས་ཀྱི་ངོ་བོ་བཤད་པ།
(40)



་
༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཐ་མ་རྒྱལ་ཕྲན་སིལ་མ་བཅུ་གཉིས་སུ་ཐོར་བའི་ཚུལ་བཤད་པ།
དྲུག
• (46）
རྒྱལ་པོ་སྲོང་བཙན་སྒམ་པོས་སྤུ་རྒྱལ་བོད་ཀྱི་མངའ་ཁོངས་རྒྱ་བསྐྱེད་ཅིང་
སྲ་བརྟན་དུ་གཏོང་ཐུབ་པའི་རྒྱུ་རྐྱེན་གཙོ་བོ་གླེང་བ།........... (51)
དང་པོ། མངའ་ཁོངས་རྒྱ་བསྐྱེད་ཐུབ་པའི་རྒྱུ་རྐྱེན། ............ (51)
གཉིས་པ། མངའ་ཁོངས་བདེ་འཇགས་དང་སྲིད་དབང་
སྲ་བརྟན་དུ་གཏོང་ཐུབ་པའི་རྒྱུ་རྐྱེན།...………………………….......... (56)
བོད་རྗེ་དགུ་པ་ནི་ལོ་ངམ་རྟ་རྫི་ཡིན་དགོས། .....…..……..…….... .....（70)
གཅིག ལོ་ངམ་རྟ་རྫི་བོད་ཀྱི་རྒྱལ་པོར་མ་བཞུགས་གོང་དུ་མི་
གང་འདྲ་ཞིག་ཡིན་པའི་སྐོར། ...............…..(70)
གཉིས། གྲི་གུམ་བཙན་པོ་དང་ལོ་ངམ་རྟ་རྫི་གཉིས་འཐབ་པའི་
རྒྱུ་རྐྱེན་སྐོར།…..……..
..……………(75)
གསུམ། ལོ་ངམ་རྟ་རྫིས་བོད་ཀྱི་རྒྱལ་ས་བཟུང་བ་མ་ཟད་ལོ་བཅུ་
གསུམ་བཟུང་ཞིང་། སྐབས་དེའི་བོད་ཀྱི་བཟོ་ཞིང་
ཕྱུགས་གསུམ་དང་སྤྱི་ཚོགས་ཧྲིལ་པོ་འཕེལ་རྒྱས་སུ་
འགྲོ་བར་ཤུགས་རྐྱེན་ཆེན་པོ་བཏང༌། .....…....….…….. (8 0)
མཇུག་བསྡུ་བ། ..........….
............... (87）
བློན་པོ་རི་ལས་སྐྱེས་ཀྱི་རིགས་རུས་དང་མཛད་རྗེས་ལ་དཔྱད་པ། ...…..... (89)



༄༅།།དཀར་ཆག
བློན་པོ་མགར་སྟོང་བཙན་གྱི་མཛད་རྗེས་སྐོར་ཅུང་ཟད་དཔྱད་པ། ...... (103)
དང་པོ། རྒྱལ་པོ་སྲོང་བཙན་སྒམ་པོའི་བློན་པོ་མཛད་རིང་གི་
ཕྱག་རྗེས་གླེང་བ། ..
..…………….……... (106）
གཉིས་པ། རྒྱལ་པོ་མང་སྲོང་བཙན་གྱི་བློན་པོ་མཛད་རིང་གི་
ཕྱག་རྗེས་གླེང་བ།
• •••• • •• •••• •••• • • ••••• • •• •••• •• • •
གྱིམ་ཤིང་ཀོང་ཇོ་བོད་ཀྱི་བཙན་པོ་སུ་ལ་བསུས་པའི་སྐོར་གླེང་བ། ...... (129)
ཁྲི་སྲོང་ལྡེ་བཙན་བཙུན་མོ་སུ་ཞིག་ལ་སྐྱེས་པའི་སྐོར་གླེང་བ། ...……….…... (141)
，
，
，
བོད་རིགས་དང་ལྷོ་པ་རིགས་བར་གྱི་འབྲེལ་བ་བཤད་པ། ............ (156)
བོད་རིགས་དང་ཆང་རིགས་བར་གྱི་འབྲེལ་བ་བཤད་པ། ........... (178)
ཡུལ་ལྷ་གཞི་བདག་དང་བོད་མི་རིགས་ཀྱི་འབྲེལ་བ་བརྗོད་པ། ...……………. (201)
གཅིག ཡུལ་ལྷ་གཞི་བདག་གི་རང་བཞིན་བརྗོད་པ། ........ (202)
གཉིས། ཡུལ་ལྷ་གཞི་བདག་གནས་པའི་འདུ་ཤེས་ཀྱི་
ཤུགས་རྐྱེན་བརྗོད་པ།
བ......(210)
རུས་བླ་དང་འབྲེལ་བའི་བོད་ཀྱི་རུས་མིང་དང་ཡུལ་མིང་སྐོར་བརྗོད་པ།
...... (216)
••••• •••••• • • ••• ••• •••• ••• • • • • • • • • •



-
----
༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
གཅིག རུས་བླའི་བྱུང་འཕེལ་བཤད་པ།.....…...……….……………………….. (216)
གཉིས། རུས་བླའི་མིང་མི་དང་ཚོ་པ་སོགས་ལ་ཐོགས་ཚུལ་བརྗོད་པ།
(219)
གསུམ། རུས་བླའི་མིང་མི་དང་ཡུལ་ལ་འདོགས་པའི་
སྲོལ་རྒྱུན་གྱི་སྐོར་བརྗོད་པ། ..…..………………….……....……….(227)
བཙན་པོའི་དུས་རབས་ཀྱི་བོད་རྩོམ་རིག་གི་ཁྱད་ཆོས་གཙོ་བོ་འགའ་གླེང་བ།
..……………………………….(230)
གཅིག རྩོམ་རིག་གི་རྣམ་གྲངས་མང་དུ་འཕེལ་བ། .....……... (233)
གཉིས། བཙན་པོའི་དུས་རབས་ཀྱི་རྩོམ་རིག་གི་ཁྱད་ཆོས་གཙོ་བོ། །
(235)
གསུམ། བཙན་པོའི་དུས་རབས་ཀྱི་རྩོམ་རིག་འཕེལ་འགྱུར་ལས་
ཐོན་པའི་ཉམས་མྱོང་དང་བསླབ་བྱ། ..…...…….…………... (240)
བོད་ཀྱི་གནའ་རབས་རྩོམ་ལུས་ལྡེའུ་གླེང་བ། .....….….....………....…… (244)
གཅིག ལྡེའུ་ཞེས་པའི་གོ་དོན་བཤད་པ། ................... (244)
གཉིས། ལྡེའུ་ཞེས་པའི་ནུས་པ་བཤད་པ། ...….……….…....….... (246)
གསུམ། ལྡེའུ་དང་རྩོམ་ལུས་གཞན་གྱི་ཁྱད་པར་བཤད་པ། ... (249)
བོད་ཀྱི་རྩོམ་རིག་ལ་ཐུབ་པའི་སྐྱེས་རབས་ཀྱི་ཤན་ཞུགས་ཚུལ་གླེང་བ། ..
.........……....……..(257)



༄༅།།དཀར་ཆག
གླེང་གཞི། .............
.…………….（257)
གཅིག བརྗོད་བྱའི་ནང་དོན་ལ་ཤན་ཞུགས་པ། ...…......... (260)
གཉིས། རྗོད་བྱེད་ཀྱི་རྣམ་པར་ཤན་ཞུགས་པ།…..…...…... （280）
གསུམ། བརྗོད་དོན་བསམ་བློར་ཤན་ཞུགས་པ། ...…………....….. (291)
《ཡིག་ཕུད་སྙན་ངག་》ལ་དཔྱད་པ། ...….... .....….…….....…..(297)
གཅིག 《ཡིག་ཕུད་སྙན་ངག་》གི་ལོ་རྒྱུས་རྒྱབ་ལྗོངས་བཤད་པ།
......(297)
གཉིས། 《ཡིག་ཕུད་སྙན་ངག་》ཐོན་མིའི་བརྩམས་ཆོས་
ཡིན་མིན་ལ་དཔྱད་པ། .......... ....….…….….…....(299)
གསུམ། 《ཡིག་ཕུད་སྙན་ངག་》གི་བརྗོད་བྱའི་ནང་དོན་བཤད་པ། .
..…………….…..……………. (307)
བཞི། 《ཡིག་ཕུད་སྙན་ངག་》གི་སྒྱུ་རྩལ་གྱི་ཁྱད་ཆོས་བཤད་པ།
བ.....……….………... (309)
དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་
འགའ་དང་ཁོང་ཚོའི་བརྩམས་ཆོས་བརྗོད་པ། .................. (312)
དང་པོ། སྤྱི་ཚོགས་ཀྱི་སྐབས་བབ་བརྗོད་པ། .........…..…. (312)
གཉིས་པ། རྩོམ་རིག་དངོས་བཤད་པ། .......…......….....(322)
༡. རྗེ་བཙུན་ཤེས་རབ་རྒྱ་མཚོའི་རྩོམ་རིག་བརྩམས་ཆོས་བཤད་པ། ...
• • • • ••••• • • • • •• • • • • •••••• ••• •• ••••••• ••• ••••••••• •• ••••••• ••• • •••• •
（322）



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
༢. ཚ་སྤྲུལ་ངག་དབང་བློ་བཟང་དང་ཁོང་གི་སྙན་ངག་བཤད་པ། ... (342)
༣. རྒན་བསྟན་པ་རྒྱ་མཚོའི་རྩོམ་རིག་བརྩམས་ཆོས་བཤད་པ།…………….. (353)
༩.དགེ་བཤེས་གསུང་རབ་རྒྱ་མཚོའི་རྩོམ་རིག་བརྩམས་ཆོས་བཤད་པ།
…………………… (365)
གསུམ། མཇུག་བསྡུ་བའི་གཏམ། ......……….....………....………... (387)
，
བོད་ཀྱི་ཚིག་རྒྱན་རིག་པ་འཐུས་ཚང་དུ་གཏོང་བའི་སྐོར་མདོ་ཙམ་གླེང་བ།
.…......…………， (390)
བོད་ཀྱི་སྤྱི་སྐད་གཏན་འབེབས་དང་ཁྱབ་གདལ་བྱ་རྒྱུའི་སྐོར་གྱི་ལྟ་ཚུལ་འགའ།
.........• • • • • • • • (404)
གཅིག བོད་ལ་སྤྱི་སྐད་གཏན་འབེབས་བྱེད་པའི་དགོས་པ། ...
…..……....…...…. (405)
གཉིས། ཡུལ་སྐད་གང་ཞིག་སྤྱི་སྐད་དུ་འཛིན་རྒྱུའི་སྐོར། ...... (413)
གསུམ། བོད་ཀྱི་སྤྱི་སྐད་ཁྱབ་གདལ་བྱེད་པའི་སྐོར། .......... (418)
ལ་ཡད་པ། ................
................(429)
གངས་རིའི་ཁྲོད་ཀྱི་མི་རིགས། .........……........ བ…...... (428）
གཅིག ཁྲེལ་ཡོད་པ།
གཉིས། ཤེས་རིག་ལྡན་པ། ...…....…........…….......…………...... (436)
གསུམ། གུས་ཞབས་ལྡན་པ།….........
...... (440)
བཞི། བྱམས་སྙིང་རྗེ་ཆེ་བ། ...…………..
(442)



༄༅།།བོད་ཅེས་པའི་མི་རིགས་འདི་
དུས་ནམ་གྲུབ་པར་དཔྱད་པ།
དེ་ཡང་གངས་རིའི་ ལྗོངས་ འདིར་ གནའ་ བོའི་ སྤྲ་མི་ ནས་ འགྲོ་ བ་ མིའི་
རིགས་བྱུང་ཞིང་འཕེལ་ལ་ཕྱོགས་མང་པོར་ཁྱབ་པའི་ལོ་རྒྱུས་ཀྱི་དུས་ཡུན་རིང་
མོའི་ཁྲོད་དུ་རང་བྱུང་ཁོར་ཡུག་དང་། གནམ་གཤིས་ཆ་རྐྱེན། འཚོ་བའི་
དངོས་པོ་བཅས་ཀྱི་རྐྱེན་ལ་བརྟེན་ནས། མིའི་བྱད་གཟུགས་དང༌། སེམས་
ཁམས། ཁྲག་རྒྱུད། གཤིས་ཀ ལུས་སྟོབས། ནུས་པ། མོས་པ་སོགས་
ལའང་འགྱུར་བ་བྱུང་ཞིང་། འགྱུར་བ་དེ་ལ་བརྟེན་ནས་ལྡོང་དང༌། སྟོང་།
སེ། རྨུ་ཞེས་པའི་རུས་རྒྱུད་ཆེན་པོ་བཞི་བྱུང་བ་དང་། རུས་ཆེན་དེ་དག་གི་
ནང་གསེས་སུའང་དུས་ཀྱི་འཁོར་ལོའི་འགྲོས་དང་བསྟུན་ནས་བྱེ་བྲག་གི་དབྱེ་བ་
མང་དུ་འཕེལ་ཞིང༌། རུས་རྒྱུད་དང་མི་གྲངས་མང་དུ་འཕེལ་བ་དང་ཆབས་
ཅིག་མ་རྨོས་པའི་ལོ་ཏོག་དང་ཤིང་ཏོག རི་སྐྱེས་སྲོག་ཆགས་སོགས་རང་བྱུང་
གི་འཚོ་བའི་མཐུན་རྐྱེན་ཟད་པར་གྱུར་པས། རུས་ཚོ་ཕན་ཚུན་བར་འཚོ་བའི་
མཐུན་རྐྱེན་དང་ སྡོད་གནས་ཀྱི་དོན་དུ་འཁྲུག་རྩོད་བྱས་ནས་མ་འཆམ་ པས་
ཕྱོགས་ སོ་ སོར་ གྱེས་ པ་ རེད། དེ་ ཡང་《བཀའ་ ཆེམས་ ཀ་ ཁོལ་ མ་》ལས།



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
“ལྡོང་ལ་གཡུ་རུ་བྱིན། སྟོང་ནི་གཙང་གཡས་རུར་བསྐོས། སེ་ལ་གཙང་
གཡོན་རུ་བྱིན། ཆུ་ནི་དབུ་རུར་བསྐོས་”ཞེས་པ་ལྟར་ན། རུས་ཆེན་དེ་དག་
འཚོ་བའི་མཐུན་རྐྱེན་གྱི་དོན་དུ་ཕན་ཚུན་འཛིང་མོ་བྱས་པ་དང་མཉམ་དུ་ཁོར་
ཡུག་དང་། གནམ་གཤིས། བཟའ་བཏུང་བཅས་ཀྱི་ཆ་རྐྱེན་ལ་དམིགས་ནས།
དབུས་གཙང་རུ་བཞིར་གྱེས་ནས་རུས་རྒྱུད་ཚོ་ཁག་ཏུ་གྱུར་ལ། རུས་ཚོ་དེ་དག་
ནང་གསེས་སུའང་《རྒྱ་བོད་ཡིག་ཚང་ཆེན་མོ་》ལས། ཕོ་བོ་ལྡོང་ལ་མཆེ་དྲུག་
ཡོད། ། སྟོད་ན་སྤ་ཚབ་འབྲིང་ཡས་གཉིས། ། བར་ན་རོ་འཛེག་རག་ཤི་
གཉིས། ། སྨད་ན་མི་ཉག་གྱི་ཐན་གཉིས། ། ཆེ་དྲུག་མཚན་ན་བཙུན་དྲུག་
དེ། ། བི་རི་འ་མདོ་དང་གླིང་པ་གཉིས། ། རོ་འཛེ་ལ་ཕུ་པ་དང་མདའ་པ་
གཉིས། ། གྱི་ཐན་ལ་རྒྱས་བསྡུས་ཆེ་ཆུང་གཉིས། ། དེ་ཆེ་བཙུན་སྤེལ་མ་བཅུ་
གཉིས་ཡིན། ། སེ་ཁྱུང་དབྲའི་ཆེ་དྲུག་དེ། ། སྟོད་ན་ ཞང་ཞུང་ཁྱུང་ པོ་
གཉིས། ། བར་ན་མར་པ་སྤུ་རང་གཉིས། ། སྨད་ན་རེ་ཁེ་ཉག་ལེ་གཉིས།།ཆེ་
དྲུག་མཚན་གྱི་བཙུན་དྲུག་དེ། ། ཀྲི་ལ་རྨེ་ཤ་དང་རྨེ་ཚན་གཉིས། ། བྲག་ཏུ་
ལ་གུ་གུ་དང་རྡོར་ཉེ་གཉིས། ། ཉག་ལེ་ལ་ཁོ་པོ་དང་ཁོ་དབྲ་གཉིས། ། དེ་ཆེ་
བཙུན་སྤེལ་མ་བཅུ་གཉིས་ཡིན། ། ཁྲི་ཟམ་འབྲུའི་ཆེ་དྲུག་དེ། ། ཤར་ན་ཀྱི་
དང་རོང་པོ་གཉིས། ། ལྷོ་ན་བྷེ་དང་རི་ཐོ་གཉིས། ། སྨད་ན་འབྲོམ་དང་ངོ་
ཀྲོ་གཉིས། ། ཆེ་དྲུག་མཚན་གྱི་བཙུན་དྲུག་དེ། ། སྤས་དང་སྤོས་དང་ཚ་ཕྲོམ་
གསུམ། ། ཞུག་པས་སྟོང་ཉེ་ཉེ་གྷ་གསུམ། ། ཆེ་བཙུན་སྤེལ་མ་བཅུ་གཉིས་
ཡིན། ། རྨུ་ཚ་སྒའི་ཆེ་དྲུག་དེ། ། ཐོས་རུས་སྟག་རུས་སྟོད་ན་ཡོད། ། བྱ་
ཅན་ཁྲབ་ཅན་སྟོད་ན་ཡོད། ། བྱ་རྗེ་སྤེན་ཐོག་སྟོད་ན་ཡོད། ། ཆེ་དྲུག་མཚན་



༄༅།།བོད་ཅེས་པའི་མི་རིགས་འདི་དུས་ནམ་གྲུབ་པར་དཔྱད་པ།
གྱི་བཙུན་དྲུག་དེ། ། ལྷ་ལ་བྱེས་པ་ཡུལ་པ་གཉིས། ། ལྟག་རུས་ཡུལ་སྟག་
འབྲོག་སྟག་གཉིས། ། དབས་ལ་ཆེ་སྐོར་ཆུང་སྐོར་གཉིས། ། ཆེ་བཙུན་སྤེལ་
མ་བཅུ་གཉིས་ཡིན། ། ༧ ཞེས་པ་བཞིན། རུས་ཚན་བརྒྱ་ཕྲག་ལྷག་ཏུ་གྱེས་
ནས་གངས་ལྗོངས་ས་ཡི་ཁྱོན་ཡོངས་སུ་ཁྱབ་པར་གྱུར་པ་དང་རུས་ཚོ་སྣ་ཚོགས་
བྱུང་བ་ལས་དང་ཐོག་དབུས་གཙང་རུ་བཞི་ཙམ་གྱི་རུས་རྒྱུད་ཚོ་ཁག་རྣམས་ཤ་
ཁྲག་གི་འབྲེལ་བ་རྙིང་པ་ཉམས་དམས་སུ་གྱུར་ཏེ། ཕན་ཚུན་མཉམ་སྦྲེལ་དང་
གཅིག་གྱུར་བྱུང་ནས་སྐྱེ་འགྲོའི་ཐུན་མོང་ཚོགས་པ་གསར་པ་ཞིག་སྟེ་མི་རིགས་སུ་
གྲུབ་པ་རེད། འོ་ན་དེ་ལྟ་བུའི་མི་རིགས་ལ་བོད་ཅེས་འབོད་དོན་ཅི་ཡིན། དེ་
དུས་སྐབས་ནམ་ཞིག་ལ་གྲུབ་པ་ཡིན་ཟེར་ན། གཤམ་དུ་དེ་དག་རེ་རེ་བཞིན་
ཅུང་ཟད་བརྗོད་པར་བྱ། །
གཅིག
བོད་ཅེས་པའི་གོ་དོན་བཤད་པ།
གངས་རིའི་ཁྲོད་ཀྱི་མི་རིགས་འདིའི་མིང་ལ་བོད་ཅེས་འབོད་དོན་ཅི་ཡིན་
པའི་ཐད་མཁས་པ་སོ་སོའི་བཞེད་ཚུལ་མི་འདྲ་སྟེ། ཁ་ཅིག་གིས་བུད་པའམ་
བྱོན་པ་ཞེས་པ་ལས་བྱུང་བར་བཤད་པ་དང་། ཁ་ཅིག་གིས་འོ་དེ་ཞེས་པ་ལས་
བྱུང་བར་བཞེད། ཁ་ཅིག་གིས་འདོད་རྒྱལ་གྱི་མིང་དུ་འདོད། ཁ་ཅིག་གིས་
བོན་ལས་བོད་ཀྱི་ཐ་སྙད་བྱུང་བར་བཞེད། དེ་ཡང་བཞེད་པ་དང་པོའི་རྟེན་
སའི་ལུང་ནི་སློབ་དཔོན་ཤེས་རབ་གོ་ཆས་མཛད་པའི་《ལྷ་ལས་ཕུལ་བྱུང་གི་
བསྟོད་འགྲེལ་》ལས། “རུ་པ་ཏི་བྱ་བའི་རྒྱལ་པོ་དཔུང་གི་ཚོགས་གཅིག་དང་



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
བཅས་པ་གཡུལ་འགྱེད་པའི་ཚེ། བུད་མེད་ཀྱི་ཆ་ལུགས་སུ་བྱས་ཏེ་བྲོས་ནས་རི་
ཁ་བ་ཅན་གྱི་རི་ཁྲོད་དུ་ཞུགས་ཏེ། གནས་པའི་རིགས་ལ་དེང་སང་ན་ཡང་
བོད་ཅེས་བྱ་བར་གྲགས་པ་ཡིན་ནོ་”ཞེས་པ་སྟེ་སྔོན་རྒྱ་གར་གྱི་རྒྱལ་པོ་རུ་པ་ཏི་
དཔུང་ཚོགས་དང་བཅས་པས་རང་གི་ཡུལ་ནས་བུད་དེ་ཁ་བ་ཅན་དུ་ཡོང་བས་
ན་བུད་ཅེས་པ་དང་། བུད་ལས་བོད་ཅེས་པའི་ཐ་སྙད་བྱུང་བར་འདོད་པ་
རེད། བོད་མི་རིགས་འདི་དངོས་གནས་སློབ་དཔོན་ཤེས་རབ་གོ་ཆའི་བཞེད་
པ་ལྟར་རྒྱ་གར་གྱི་རྒྱལ་པོ་རུ་པ་ཏི་དཔུང་དང་བཅས་པ་འབའ་ཞིག་ནས་འཕེལ་
གྲུབ་བྱུང་བ་ཡིན་ན། བུད་ཅེས་པའི་ཐ་སྙད་འབྱོར་ཡང་སྲིད་མོད། འོན་
ཀྱང་གངས་རིའི་ཁྲོད་འདིའི་འགྲོ་བ་མི་རྣམས་ནི་གནའ་བོའི་སྤྲ་མི་ནས་རིམ་
འགྱུར་བྱུང་ཞིང་རྡོ་ཆས་རྙིང་མའི་དུས་ནས་ལྗོངས་འདིར་འཚོ་གནས་བྱས་ཡོད་
པར་མ་ཟད། ཀུན་མཁྱེན་འཇིགས་མེད་དབང་པོས་རྒྱ་གར་གྱི་རྒྱལ་པོ་རུ་པ་ཏི་
འཁོར་དང་བཅས་པ་ལས་བོད་བྱུང་པའི་བཤད་སྒྲོས་“དེ་ནི་བོད་ཀྱི་འགྲོ་བ་བྱེ་
བྲག་པ་ཞིག་ལ་བསམ་ན་རུང་ཞིང་། སྤྱིའི་བྱུང་ཚུལ་དུ་མི་རིགས་ཏེ་འཁྲུག་པ་
དེ་རྩོད་དུས་ཀྱི་ཐོག་མར་བྱུང་བ་ཡིན་ལ། རྫོགས་ལྡན་གྱི་དུས་སུ་གསུངས་པའི་
《འཁོར་ལོ་སྡོམ་པའི་རྒྱུད་》དུ། བོད་ཅེས་ཡུལ་ ཉི་ ཤུ་རྩ་བཞིའི་ཡ་གྱལ་དུ་
བགྲང་བའི་ཕྱིར་རོ། ། དེས་ན་མིའི་འགྲོ་བ་ཙམ་ནི་གནས་པའི་བསྐལ་པ་ནས་
བྱུང་བར་བྱས་ན་འཐད་པར་མཐོང་།……….” ཞེས་རྒྱལ་པོ་རུ་པ་ཏི་དཔུང་དང་
བཅས་པ་གངས་རིའི་ཁྲོད་དུ་མ་ཡོང་གོང་ནས་བོད་ཅེས་ཐ་སྙད་བྱུང་ཡོད་པར་
བསྟན་པས། བུད་ཅེས་པ་ལས་བྱུང་བར་མི་འདོད། གལ་ཏེ་དེའི་སྔོན་དུ་
བོད་ཅེས་པའི་ཐ་སྙད་འདི་བྱུང་མེད་ཀྱང་བོད་དང་བུད་གཉིས་གནའ་ནས་གོ་



-
-
--
--
-
-
--
༄༅།།བོད་ཅེས་པའི་མི་རིགས་འདི་དུས་ནམ་གྲུབ་པར་དཔྱད་པ།
དོན་མི་འདྲ་ལ་དེ་གཉིས་གདམ་ང་བྱེད་པ་དེ་བས་ཀྱང་མཐོང་དཀོན་པ་རེད།
ལྟ་བ་གཉིས་པ་སྟེ་སྤུ་རྒྱལ་བཙན་པོ་དང་པོ་གཉའ་ཁྲི་ལ་འོ་དེ་ཞེས་གསོལ་བ་ལས་
རྗེའི་མིང་ཡུལ་ལ་ཐོགས་ནས་བོད་ཅེས་པའི་ཐ་སྙད་བྱུང་བར་འདོད་པ་དེའང་མི་
འཐད་དེ། གཉའ་ཁྲི་བཙན་པོའི་སྔོན་གྱི་དབང་མཛད་བཅུ་གཉིས་ཀྱི་དུས་
ནས་བོད་ཅེས་པའི་ཐ་སྙད་བྱུང་ཡོད་པ་གཤམ་དུ་གསལ་བ་ལྟར་རོ། ། དེས་ན་
བོན་ཞེས་པའི་ཐོག་མའི་གོ་དོན་ནི་འདོད་རྒྱལ་གྱི་མིང་དང་རྗེས་གྲུབ་ཀྱི་མིང་
ངམ་ཞང་ཞུང་གི་སྐད་གང་ཡིན་པ་ད་ལྟ་ཉིད་དུ་ཁ་ཚོན་གཅོད་དཀའ་རུང་།
གཡུང་དྲུང་《ལས་རྣམ་པར་དག་པའི་རྒྱུད་》ལས། “གཡུང་དྲུང་གི་བོན་བྱུང་
སྔ་བ་དང་། རྒྱལ་མ་བྱུང་བའི་གོང་དུ་བོན་བྱུང་བ་དང་། རྒྱལ་ཁྲིམས་མེད་
པའི་གོང་དུ་བོན་ཁྲིམས་ཡོད་པའི་དོན་གྱི་བོན་ཁམས་ཞེས་གྲགས་སོ་”ཞེས་པ་
དང་། 《ལེགས་བཤད་མཛོད་》ལས། “བོད་ཁམས་ཞེས་པ་ནི་བོན་ཁམས་
ཞེས་པའི་སྒྲ་ཟུར་ཆག་ཏེ་བོད་ཁམས་ཞེས་གྲགས་པར་སྔ་རབས་པས་བཞེད་”
ཅེས་པ་ལྟར་ན། བོད་ཀྱི་རྒྱལ་པོ་གནམ་རི་སྲོང་བཙན་གྱི་སྔོན་ན་བོད་དུ་བོན་
ལུགས་འབའ་ཞིག་དར་ནས། རྒྱལ་ཁམས་ནི་བོན་གྱི་རྒྱལ་ཁམས། མངའ་
རིས་ནི་བོན་གྱི་མངའ་རིས་སུ་གྱུར་པས། ཡུལ་གྱི་མིང་ལ་བོན་ཁམས་ཟེར་བ་
དང༌། ཡུལ་དེར་གནས་པའི་གང་ཟག་སྤྱི་ལ་བོན་པོ་ཟེར་ལ། བོན་ཞེས་པའི་
སྒྲ་ཟུར་ཆག་ནས་བོད་ཅེས་གྲགས་པར་སྙམ། རྒྱུ་མཚན་ནི། གནའ་དུས་སུ་
བོན་ དང་ བོད་ གཉིས་ དོན་ གཅིག་ མིང་གི་རྣམ་ གྲངས་ སུ་ འགྲོ་ བར་ མ་ ཟད།
རུས་རྒྱུད་གཅིག་མིན་ལ་མ་བལྟས་པར་ཆོས་ལུགས་གཅིག་ལ་དད་པའི་རུས་ཚོ་
སྤྱིའི་མིང་ལ་ཟེར་བས། མི་རིགས་གྲུབ་པའི་མཚན་ཉིད་དང་ཡང་ཤིན་ ཏུ་



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
མཐུན་པས་སོ། །
གཉིས། བོད་མི་རིགས་འདི་དུས་ནམ་གྲུབ་ཚུལ་བཤད་པ།
དེ་ཡང་མཁས་པ་ལྡེའུས་མཛད་པའི་《རྒྱ་བོད་ཀྱི་ཆོས་འབྱུང་རྒྱས་པ་》ལས།
བདུན་པ་མ་སངས་རུ་དགུས་དབང་བྱས་ཏེ། །ཡུལ་གྱི་མིང་ནི་བོད་ཁམས་
གཡང་དྲུག་ཟེར། ། ......བརྒྱད་པ་ཀླུས་དབང་བྱས་བོད་ཁམས་གླིང་དགུར་
བཏགས། ། ཞེས་པ་ལྟར་ན། གཉའ་ཁྲི་བཙན་པོའི་སྔོན་དུ་དབང་མཛད་
བཅུ་གཉིས་བྱོན་པའི་བདུན་པ་དང་བརྒྱད་པའི་དུས་སུ་གྲུབ་པ་དང་། གསང་
སྔགས་རྡོ་རྗེ་ཐེག་པ་ལྟར་ན། 《རྡོ་རྗེ་མཁའ་འགྲོའི་རྒྱུད་》ལས་ཀྱང་། བོད་
ཡུལ་དུ་ནི་ལྷན་སྐྱེས་ཏེ། ། ཞི་ཞིང་གསལ་བའི་གཟུགས་ཅན་མ། ། ཆུ་སྲིན་
རྒྱལ་མཚན་ལག་ན་ཐེགས། ། བྲག་གི་ཁྱིམ་ལ་བརྟེན་ཏེ་གནས། ། རང་བྱུང་
གི་ནི་སྐྱེ་གནས་ཅན། ། ཞེས་སྟོན་པ་ཤཱཀྱ་ཐུབ་པས་《རྡོ་རྗེ་མཁའ་འགྲོའི་རྒྱུད་》
གསུངས་དུས་ བོད་ཡུལ་ འདི་ ཡུལ་ ཉི་ ཤུ་ རྩ་ བཞིའི་ ཡ་ གྱལ་ དུ་ བགྲངས་ ཤིང༌།
《འདུལ་བ་ལུང་རྣམ་འབྱེད་》དང་《དུས་ཀྱི་འཁོར་ལོར་》ཡང་བོད་དང་གངས་
ལྗོངས་ཞེས་ཐེངས་མང་པོར་གསུངས་ཡོད་པ་འགོས་ལོ་གཞོན་ནུ་དཔལ་ གྱིས་
གསུངས།༧ དེ་དག་ལས་བོད་ཅེས་པ་མ་མཐའང་སྟོན་པ་ཤཱཀྱ་ཐུབ་པ་སྐུ་བཞུགས་
དུས་ནས་བྱུང་ཡོད་པ་ཤེས། དེ་བཞིན་དུ་《ཧན་རྗེས་མའི་དེབ་ཐེར་ལས་ནུབ་
ཆང་གི་སྐོར་》ལས་ཧན་ནུབ་མའི་རྒྱལ་པོ་ཧུ་ཏེ་དབྱི་ཡོན་གྱི་ཁྲི་ལོ་བཅུ་གསུམ་
པར་“སྨི་ཐང་ཆང་གི་རིགས་རྒྱུད་ཡོད་དོ་ཅོག་མི་གྲངས་སྟོང་ལ་ཉེ་བ་ཙམ་ལས་



༄༅།།བོད་ཅེས་པའི་མི་རིགས་འདི་དུས་ནམ་གྲུབ་པར་དཔྱད་པ།
མེད་པ་རྨ་ཆུའི་འབྱུང་ཁུངས་ས་ཆར་རྒྱང་སྐྱོད་བྱས་ནས། བྷོད་ཆང་ལ་བརྟེན་
ནས་བཅའ་སྡོད་བྱས་པ་ཡིན་” ཞེས་སྤྱི་ལོ་101ཙམ་ལ་བོད་ཅེས་པ་འདི་བྱུང་
ཡོད་པར་མ་ཟད། ཤར་ཕྱོགས་མ་ཧ་ཙི་ནའི་ཡུལ་དུའང་ཁྱབ་ཡོད་པ་བསྟན་
ཡོད། དེས་ན་གངས་རིའི་ལྗོངས་འདིར་བོད་ཅེས་པའི་ཐ་སྙད་དེ་ཤིན་ཏུ་སྔ་
བའི་དུས་ནས་བྱུང་ཡོད་པ་སྨྲས་མ་འཚལ། འོ་ན་“བྷོད་ཆང་”དེ་བོད་ཡིན་པ་
གང་གིས་ཤེས་ཞེ་ན། 《ཐང་ཡིག་གསར་མ་》ལས། “ ཐུ་བྷོད་ནི་ནུབ་ཀྱི་
འཇང་གི་རུས་ སུ་ གཏོགས་ལ། དེར་ཡང་ རིགས་ བརྒྱ་དང་ལྔ་ བཅུ་ མཆིས།
རྨ་ཆུ་དང་། ཙོང་ཆུ། འབྲི་ཆུ། རྒྱལ་མོ་རྔུལ་ཆུའི་འབབ་ཡུལ་དུ་བཀྲམས་
ཏེ། ཀྲུང་གོ་དང་འབྲེལ་ནི་མ་བྱུང༌། སྡོད་ས་ཞི་ཀྲི་ཆུ་བོའི་རྒྱུད་དུ་བྱེད།
མེས་པོར་སྤུ་རྒྱལ་དུ་འབོད་ཅིང་། དཔའ་ཞིང་མཛངས་ལ་འཇང་བ་ཁ་ཤས་
བསྡུ་རུབ་ཀྱིས་དེར་གཞི་བཙུགས། བྷོད་(%)དང་བྷོ་(ཚཱ) སྒྲ་ཉེ་ཕྱིར་དེའི་
རྗེས་རབས་ལ་ཐུ་བྷོད་(ukཚོ)དུ་གྲགས་ཤིང་། རུས་ནི་སྤུ་རྒྱལ་དུ་བྱ་”ཞེས་པ་
དང་། 《དེབ་དཀར་》མཁན་པོའི་ཞལ་ནས། “རང་རེའི་ཡུལ་འདི་ལ་ཆེས་
སྔ་མོ་ཞིག་ནས། རང་སྐད་དུ་བོད་ཀྱི་ཡུལ་ཞེས་བྱ་བར་གྲགས། རྒྱ་གར་བ་
རྣམས་རང་རེ་ལ་བྷོ་ཊ་བྱ་བར་འབོད། དེ་ནི་གནའ་དུས་ཀྱི་ཀློག་ལ་བོད་ཅེས་
བརྗོད་ཚེ་བོ་དང་ད་སྒྲ་གཉིས་ཀ་གསལ་བར་འཐོན་པའི་དབང་གིས། བོད།
བྷོད། བྷོཊ། ཞེས་རིམ་གྱིས་འགྱུར་ནས། དོན་ལ་བོད་བྱ་བའི་ཚིག་འདི་
ག་རང་རྒྱ་སྐད་དུ་ཕར་ཟུར་ཆག་པ་ཡིན་གྱི། རྒྱ་གར་པས་ཚུར་བཏགས་པ་
ཞིག་ནི་མིན་པར་སེམས་ཞེས་པ་ལྟར་ན། རྒྱ་ནག་པས་ཐང་རྒྱལ་རབས་ཀྱི་སྔོན་
ལ་རང་རེ་རྣམས་ལ་བྷོད་ཆང་དུ་འབོད་པའི་བྷོད་ནི་རང་སྐད་ཀྱི་བོད་ཅེས་པ་དེ་



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཕར་ལ་ཟུར་ཆག་པ་དང༌། ཆང་ཞེས་པ་ནི་རྒྱ་སྐད་དེ་ར་ལུག་འཚོ་མཁན་གྱི་
དོན་ཡིན་ལ། དེ་དང་ཐོག་གནའ་བོའི་རྒྱ་ནག་པས་ཁོ་ཚོ་དང་འབྲེལ་ཞིང་རྒྱུས་
ཡོད་པའི་ ར་ལུག་འཚོ་བའི་ཚོ་ཁག་གམ་མི་ལ་ཟེར་རུང་། ཕྱིས་སུ་ཁོ་ཚོའི་
འབྲེལ་འདྲིས་ཀྱི་རྒྱ་ཇེ་ཆེར་ཕྱིན་པ་དང་བསྟུན་ནས་ཆང་ཞེས་པ་དེའི་གོ་དོན་
ཡང་ཇེ་ཆེར་སོང་ནས། ནུབ་ཕྱོགས་གངས་རིའི་ལྗོངས་འདིའི་རུས་ཚོའམ་མི་
རིགས་སྤྱི་ལ་ནུབ་ཆང་དུ་འབོད་ཅིང་། རུས་ཚོ་ སོ་ སོའི་བྱེ་བྲག་གི་དབྱེ་བ་
འབྱེད་ཚེའང་རུས་ཀྱི་མིང་མཐར་ཆང་སྦྱར་ནས་འབོད་པའི་སྲོལ་ཆགས་པར་
རུས་ཚན་ལྡོང་ལ་ལྡོང་ཆང་(1%#)ཟེར་བ་དང་། རུས་ཚན་འབྲི་ལས་གྲུབ་
པའི་སུམ་པ་རུ་སྡེ་ལ་སུམ་པ་ཆང་($E#)ཟེར་བ། རུས་ཚན་ཞང་ཞུང་ལས་
གྲུབ་པའི་ཞང་ཞུང་རུ་སྡེ་ལ་ཞང་ཞུང་ཆང་(# # #)སོགས་འབོད་པ་ལས་
མཚོན། དེས་བྷོད་ཀྱི་རྗེས་སུ་ཆང་སྦྱོར་བའམ་གནས་ལུགས་དེ་ལས་མ་འདས།
ཐང་རྒྱལ་རབས་ཀྱི་རྗེས་སུ་བོད་ལ་ཐུ་བྷོད་དུ་འབོད་པའང་བོད་ཅེས་པའི་རང་
སྐད་འདི་རིམ་པར་འགྱུར་ནས་ཟུར་ཆག་པ་ཡིན་ལ། དེ་བཞིན་དུ་རྒྱ་གར་བས་
བྷོཊ་ཞེས་ པ་ དང༌། སོག་ པོས་ ཐུ་ བྷོད་ ཐུ། དབྱིན་ ཇི་ པས་ ཐུ་ བྷད་ ཐུ།
འཇར་པན་པས་ཆི་བྷད་ཐུ་སོགས་སུ་འབོད་པའང་དུས་ནམ་ཞིག་ནས་བྱུང་ཡོད་
པ་གསལ་པོར་མི་ཤེས་རུང་། མི་རིགས་དེ་དག་གི་སྐད་ལ་ཕར་ཟུར་ཆག་པ་
སྨྲས་མ་ འཚལ། བོད་ ཅེས་ པའི་ ཐ་ སྙད་དེ་མ་ མཐའང་ དབང་ མཛད་བཅུ་
གཉིས་ཀྱི་དུས་ནས་གྲུབ་ཡོད་པར་མ་ཟད། སྐད་དེའི་བོད་ཅེས་པར་མི་རིགས་
ཀྱི་མཚན་ཉིད་ཀྱང་ཚང་ཡོད་པ་རེད། དེ་ཡང་མི་རིགས་ནི་ཨ་མེ་རི་ཀའི་ཕུལ་
དུ་བྱུང་བའི་སྤྱི་ཚོགས་ཚན་རིག་མཁན་མོར་ཀུན་གྱིས་“མཉམ་འདྲེས་ཀྱི་ཆུ་ཆེན་



༄༅།།བོད་ཅེས་པའི་མི་རིགས་འདི་དུས་ནམ་གྲུབ་པར་དཔྱད་པ།
དྲག་ཏུ་རྡོལ་བའི་ཀློང་དུ། རུས་རྒྱུད་དེ་ཤ་ཁྲག་གི་འབྲེལ་བ་རྙིང་པའང་ཉམས་
དམས་སུ་གྱུར་ཀྱང་། སྤྱི་ལ་མངའ་བའི་སྐད་རིགས་ཐུན་མོང་བ་དང་། ས་
ཁོངས་ཐུན་མོང་བ། དཔལ་འབྱོར་གྱི་འཚོ་བ་ཐུན་མོང་བ། རིག་གནས་
ཐུན་མོང་བ། བསམ་པའི་ངོ་བོ་སོགས་ཀྱང་ཐུན་མོང་གཅིག་ཏུ་གྱུར་པར་མ་
ཟད། དེའི་རྨང་གཞིའི་ཐོག་ཚོ་པ་ཁག་ཀྱང་མཉམ་སྦྲེལ་དང་གཅིག་གྱུར་བྱུང་
སྟེ་སྐྱེ་ འགྲོའི་ ཐུན་ མོང་ ཚོགས་ པ་ གསར་ པ་ ཞིག་ ཏུ་ གྲུབ་ བོ་” ཞེས་ པ་ བཞིན།
བོད་མི་རིགས་འདི་ཡང་གདོད་མའི་སྤྲ་མི་ནས་འགྲོ་བ་མིར་གྱུར་ཅིང་། རུས་
རྒྱུད་དང་ཚོ་པ་མང་པོར་འཕེལ་ནས་དབང་མཛད་བཅུ་གཉིས་ཀྱི་དུས་སུ་སླེབས་
ཚེ་དེང་རབས་མི་རིགས་ཀྱི་མཚན་ཉིད་ཡོངས་སུ་ཚང་ཡོད་པ་འདི་ལྟར། །
༡. ཐུན་ མོང་ གི་ སྐད་ རིགས་ ཡོད་ པ། སྐབས་ དེར་ དེང༌ རབས་ ཀྱི་
འཕྲུལ་ཆས་སྒྲ་ཕབ་འཁོར་ལོ་སོགས་མེད་པས་སྐབས་དེའི་བོད་སྐད་ནི་འདི་འདྲ་
ཡིན་ཞེས་བརྗོད་པར་དཀའ་རུང༌། 《བདལ་འབུམ་》ལས། “ཡུལ་བྱེ་མ་
གཡུང་དྲུང་དུ་ཞང་ཞུང་སྟོད་རྒྱུང་མཐུ་ཆེན་གྱིས་བོད་ཤ་རི་དབུ་ཆེན་ལ་བོན་ཁྲི་
སྡེ་བཤད་ཅིང་བསྒྱུར་”) ཞེས་པ་དང་། བོན་དཔེ་གཞན་དུའང་བོན་གཞུང་
ཕལ་ཆེར་ཞང་ཞུང་སྟོང་རྒྱུང་མཐུ་ཆེན་ལ་བོད་སེ་ལྡེ་མེ་གསུམ་གྱིས་ཞུས་པས་
ཞང་ཞུང་གི་སྒྲ་ལས་བོད་སྐད་དུ་བསྒྱུར་ པར་ བརྗོད་ ཅིང་། བོན་གྱི་བསྟན་
འབྱུང་རྣམས་སུ་ད་ལྟའི་བོད་ཡིག་འདི་མི་ལོ་བདུན་སྟོང་ནས་བརྒྱད་སྟོང་ཡན་གྱི་
སྨར་ཡིག་ནས་འགྱུར་ཡོང་བར་བཤད་ལ། 1994ལོར་བོད་རང་སྐྱོང་ལྗོངས་
བོད་ཀྱི་སྐད་ཡིག་ཁྲིད་སྟོན་ཨུ་ཡོན་ལྷན་ཁང་གིས་མངའ་རིས་ས་ཁུལ་གྱི་བྲག་
བརྐོས་རི་མོའི་ཁྲོད་དུ་སྤྱི་ལོའི་སྔོན་གྱི་མི་ལོ་ཆིག་སྟོང་ཡར་སྔོན་གྱི་སྨར་ཡིག་གི་



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
རྗེས་ཤུལ་རྙེད་པར་༧ བརྟགས་ན། སྐབས་དེའི་བོད་ཁམས་གཡང་དྲུག་གམ་
བོད་ཁམས་གླིང་དགུའི་རུས་ཚོ་སྤྱི་ལ་ཐུན་མོང་གི་སྐད་རིགས་དང་སྐད་རིགས་དེ་
དང་མཐུན་པའི་ཡི་གེ་ཡོད་ལ། སྐད་རིགས་དེ་བོད་ཁམས་གཡང་དྲུག་གམ་
བོད་ཁམས་གླིང་དགུར་ཐུན་མོང་དུ་སྤྱོད་པར་མ་ཟད། ཡུལ་ཁམས་དེ་དང་ཉེ་
བའི་སྤོ་བོ་སོགས་སུའང་ཡོངས་སུ་གོ་བ་སྤོ་བོ་ཡུལ་གྱི་མ་སྙ་ཨུ་བེ་ར་བྱ་བ་བོན་པོ་
ནུས་མཐུ་ཅན་རྣམས་ཀྱིས་སྤྲུགས་ནས་བོད་ལ་སླེབས་ཚེ་བོད་ཀྱིས་མི་རྗེ་འཚོལ་བ་
དང་ཕྲད་ནས་“ཁྱོད་ཅི་འདྲ་ཞིག་ཡིན་བྱས་པས། ང་སྤུ་བོའི་ཡུལ་གྱི་མི་གཅིག་
ཡིན་ཟེར་བས། འོ་ན་ ཕྱག་ སོར་དང་ ལྕེ་ངོ་མཚར་ཆེ་ བ་ གཅིག་ འདུག་ པ།
ཁྱོད་ལ་ནུས་མཐུ་འདྲ་བ་ཅི་ཡོད་བྱས་པས། ཁོ་ན་རེ་ནུས་མཐུ་དང་རྫུ་འཕྲུལ་
ཆེ་དྲགས་པས་བཤུགས་པ་ཡིན་ཟེར་”® ཞེས་པས་རྟོགས་པར་ངེས།
༢. མངའ་ ཁོངས་ཐུན་ མོང་ བ་ ཡོད་པ། མི་རིགས་ཤིག་ཡིན་ན་དེ་
འགྲུབ་བྱེད་ ཀྱི་ རུས་ཚོ་ སྤྱི་ ལ་ ས་ ཁོངས་ ཐུན་ མོང་ བ་ ཞིག་ དགོས་ པ་ཡིན་ན།
དབང་མཛད་བཅུ་གཉིས་དུས་ཀྱི་བོད་ཀྱི་ས་ཁོངས་ཐུན་མོང་བ་ནི། སྔོན་བྱུང་
གི་ཡིག་ཚང་རྣམས་སུ་བོད་ཁམས་གཡང་དྲུག་གམ་བོད་ཁམས་གླིང་དགུ་སོགས་
ཡིན་པར་བསྟན་མོད། དེ་ད་ལྟའི་ས་ཁྱོན་འདི་ཙམ་ཡིན་ཞེས་ མཛུབ་མོས་
རྟགས་འབྲི་མི་ཕོད་པས། བོད་ཁམས་ གླིང་དགུ་དེ་རྒྱལ་ཕྲན་སིལ་མ་བཅུ་
གཉིས་སུ་ཐོར་པའི་ཁྱབ་ཁོངས་ལས་དཔྱད་དགོས་པར་གྱུར། དེ་ཡང་རྒྱལ་
ཕྲན་སིལ་མ་བཅུ་གཉིས་ཀྱི་མངའ་ཁོངས་ནི་《ཏུན་ཧོང་གཏེར་ཡིག་》དང་《ལྡེའུ་
ཆོས་འབྱུང་》སོགས་ལོ་རྒྱུས་ཡིག་ཚང་སྔ་ཤོས་ དག་ན་འདི་ལྟར་འཁོད་ཡོད།
“རྒྱལ་ཕྲན་བཅུ་གཉིས་ནི། ཡུལ་འཆིམས་ཡུལ་ནག་པོ་དགུ་སུལ་ན། རྒྱལ་པོ་
10



-
67
6
༄༅།།བོད་ཅེས་པའི་མི་རིགས་འདི་དུས་ནམ་གྲུབ་པར་དཔྱད་པ།
འཆིམས་རྗེ་ནེ་གུ། བློན་པོ་དང་དང་དིང༌། ཡུལ་ཞང་ཞུང་ན། རྒྱལ་པོ་
ཞང་ཞུང་དར་གྱི་རྗེ་ལི་ག་ཤུར་བཞུགས། བློན་པོ་སྨ་ར་སངས་རྗེ། ཡུལ་མྱང་
རོ་མཆད་དཀར་ན། རྒྱལ་པོ་རྩང་རྗེ་ཐོད་དཀར། བློན་པོ་བན། ཡུལ་
སྣུབས་ཡུལ་གླིང་དགུ་ན། རྒྱལ་པོ་སྣུབས་རྗེ་སྲིད་པ། བློན་པོ་རྨེའུ་དང་འགྲོ།
ཡུལ་ཉང་རོ་ཤམ་པོ་ན། རྒྱལ་པོ་ལོང་ངམ་བྱི་རོམ། བློན་པོ་ཤེའུ་དང་ཡུག
ཡུལ་གྱི་ར་ལྗོངས་སྔོན་ན། རྒྱལ་པོ་ཀྱི་རྗེ་རྨངས་པོ། བློན་པོ་ངས་མི་དང་འགྲོ།
ཡུལ་ངས་པོ་ཁྲ་སྣ་ན། རྒྱལ་པོ་གུང་ཁྲི་ཟིངས་པོ་རྗེ་ཁྲི་འབངས་གསུམ། བློན་
པོ་འགར་དང་སྙན། ཡུལ་འོལ་ཕུ་ཡང་མཁར་ན། རྒྱལ་པོ་ཟིན་འབྲང་རྗེ།
བློན་པོ་གོ་དང་སྦས། ཡུལ་ཀྲིས་སྣ་རོལ་མོ་གོང་ན། རྒྱལ་པོ་དྲང་རྗེ་གོང་ནམ་
བཞུགས། བློན་པོ་སྤྲད་དང་ཞུ། ཡུལ་ཉང་ཡུལ་རྣམ་གསུམ་ན། རྒྱལ་པོ་
ཉང་བཙུན་གླང་རྒྱབ་བཞུགས། བློན་པོ་དེ་རུ་སྤུན་གཉིས་བཞུགས། ཡུལ་
དྭགས་ཡུལ་སེ་མོ་གྲུ་བཞི་ན། རྒྱལ་པོ་དྭགས་རྗེ་ལྕེ་མང་བཞུགས། བློན་པོ་བླ་
དང་ཀམ་མོ། ཡུལ་འབྲོག་མོ་རྣམ་གསུམ་ན། རྒྱལ་པོ་སེར་ཁྲི། བློན་པོ་
རྐང་རེ་ནག་པོ་”ཞེས་བྱའོ། རྒྱལ་ཕྲན་དེ་དག་གི་མིང་ལ་བརྟགས་ན། མང་
ཆེ་བ་རུས་རྒྱུད་ཚོ་ཁག་ལས་གྲུབ་པར་མ་ཟད། དེ་དག་གི་མངའ་ཁོངས་ཕལ་
ཆེ་བ་ད་ལྟའང་འོལ་སྤྱི་ཙམ་ཞིག་ངོས་འཛིན་ཐུབ། དེ་ཡང་འཆིམས་ཡུལ་ནི་
བོད་ཀྱི་རུས་ཚན་མཆིམས་ཅན་གྱིས་བཟུང་བའི་ཡུལ་ཏེ་ད་ལྟའི་གྲ་ནང་རྫོང་གི་
མཆིམས་ཞེས་པའི་ས་ཡི་ཁྱོན་ལ་ཟེར་ཞིང་། ཞང་ཞུང་ཡང་སྲོང་བཙན་དུས་སུ་
སྟོད་གྲུ་གུའི་སོ་མཚམས་ནས་སྨད་སུམ་པའི་སོ་མཚམས་བར་དུ་བཤད་ཀྱང་།
སྐབས་འདིའི་ཞང་ཞུང་ཞེས་པ་ས་ཁྱོན་དེ་འདྲ་ཆེན་པོ་ཞིག་ལ་སྟོན་གྱི་མེད་པར་



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ད་ལྟའི་མངའ་རིས་ཀྱི་ས་སྣེ་ཟིན་པ་ཙམ་ལ་གོ་བར་སྙམ། མྱང་རོ་མཆད་ཀར་
ནི་བོད་རང་སྐྱོང་ལྗོངས་ཀྱི་ཁང་དམར་རྫོང་ནས་གཞིས་ཀ་རྩེ་རྫོང་བར་དུ་བཞུར་
བའི་མྱང་ཆུའི་འབབ་ཡུལ་དུ་ཡོད་པར་འདོད། སྣུབས་ཡུལ་ཡང་བོད་ཀྱི་ཡབ་
འབངས་རུས་དྲུག་གི་ཡ་གྱལ་གནུབས་ཀྱིས་བཟུང་བའི་ཡུལ་ལ་ཟེར་ཏེ་ད་ལྟའི་
གཙང་རིན་སྤུངས་རྒྱུད་ཡིན། ཡུལ་ཉང་རོ་ཤམ་པོ་ནི་ད་ལྟའི་རྒྱལ་རྩེ་རྫོང་ཡིན་
པ་ཇོ་ནང་ཏ་ར་ན་ཐས་གསུངས། ཀྱི་ར་ལྗོངས་ཀྱང་རུས་ཚན་ཀྱི་ཅན་འཚོ་
གནས་བྱེད་ས་སྟེ་དབུ་རུའི་ཀྱི་སྟོད་ཀྱི་སྨད་ཅེས་པ་དེ་ཡིན་པར་སྙམ། ཡུལ་
ངས་པོ་ཁྲ་སྣ་ནི་《ཏུན་ཧོང་གཏེར་ཡིག་》ལྟར་ན། ལྷ་ས་གྲོང་ཁྱེར་གྱི་བྱང་ངོས་
འཕན་ཡུལ་ཟེར་བ་དེ་ཡིན། ས་ཁུལ་དེར་བོད་ཀྱི་བཙན་པོ་གནམ་རི་སྲོང་
བཙན་གྱི་སྔོན་ལ་ངས་པོར་འབོད་ཀྱང་བཙན་པོ་དེས་ཡུལ་ཁམས་དེ་དབང་དུ་
བཟུང་རྗེས། བཀའ་ཕབ་ནས་ཡུལ་ངས་པོ་ཞེས་པ་ནས་འཕན་པོ་ཞེས་པར་
བརྗེས་པ་རེད།0 འོལ་ཕུ་ཡང་མཁར་ རམ་འོལ་ཡུལ་སྤང་ ཀར་ཞེས་ པ་ནི་རྒྱུ་
མཚན་གང་གི་སྒོ་ནས་བཏགས་པ་གསལ་པོ་མི་ཤེས་མོད། བོད་ལྗོངས་ལྷོ་ཁ་
ཁུལ་ཟངས་རི་རྫོང་དུ་འོལ་ཀ་ཞེས་པའི་ས་ཁུལ་ཞིག་ཡོད་པ་དེའི་རྒྱས་མིང་ཡིན་
ནམ་སྙམ་ ན་ མཁྱེན་ ལྡན་ རྣམས་ ཀྱིས་ དཔྱད་ པར་ འཚལ། ཉང་ཡུལ་ རྣམ་
གསུམ་ཡང་རུས་ཚན་ཉང་སྡོད་པའི་ཡུལ་ལམ་ཉང་ཆུ་འབབ་ཡུལ་ཏེ་ཀོང་པོ་རྒྱ་
མདའ་ནས་ཉིང་ཁྲི་རྫོང་བར་གྱི་ས་ཡི་ཁྱོན་ཡིན་ལ། དྭགས་ཡུལ་སེ་མོ་གྲུ་བཞི་
ནི་རུས་ཚན་དྭགས་ཀྱིས་བཟུང་བའི་ཡུལ་ཏེ་ད་ལྟའི་བོད་ལྗོངས་ཀྱི་རྒྱ་ཚ་རྫོང་
དང་གླང་རྫོང་གཉིས་ཀྱི་མངའ་ཁོངས་དེ་དག་ཡིན། ཡུལ་ཀྲིས་སྣ་རོལ་མོ་གོང་
དང་ཡུལ་ འབྲོག་ མོ་ རྣམ་ གསུམ་ ཡང་ད་ ལྟའི་ ས་ ཆ་འདི་ རེད་ ཅེས་ མཛུབ་ མོ་
12



༄༅།།བོད་ཅེས་པའི་མི་རིགས་འདི་དུས་ནམ་གྲུབ་པར་དཔྱད་པ།
འཛུགས་མི་ཕོད་རུང་དབུས་གཙང་གཉིས་ཀྱི་ཁྱོན་ལས་འདས་མེད་པར་སྙམ།
དེས་ན་རྒྱལ་ཕྲན་བཅུ་གཉིས་གོང་བུ་གཅིག་ཏུ་གྱུར་པའི་དུས་དེ་དབང་མཛད་
བཅུ་གཉིས་ཀྱི་བདུན་པ་དང་བརྒྱད་པའི་དུས་ཀྱི་བོད་ཁམས་གླིང་དགུ་ཞེས་པའི་
མངའ་ཁོངས་ཀྱང་དབུས་གཙང་རུ་བཞི་ཙམ་ཡིན་ལ། དེ་ནི་སྐབས་དེའི་བོད་
ཀྱི་ཐུན་མོང་གི་ས་ཁོངས་ཀྱང་ཡིན་ནོ། །
༣. དཔལ་འབྱོར་གྱི་འཚོ་བ་ཐུན་མོང་བ་ཡོད་པ། མཁས་པ་ལྡེའུས་
མཛད་པའི་《རྒྱ་བོད་ཆོས་འབྱུང་རྒྱས་པ་》ལས། “དེ་ལྟར་བསྐོས་པའི་རྒྱལ་པོ་
ཕྱོགས་བཞི་ཁ་ན་གྲགས། བོད་དབུས་ན་རྨོངས་པས་ཁས་ཉེན་ཏེ། རྒོལ་དུ་
མི་ཐུབ་བྲག་རི་བཙན་པོ་འཛིན་སྐད། དེའི་དུས་སུ་ཕྱོགས་བཞིའི་རྒྱལ་པོ་བཞི་
འདུལ་བར་ འདོད་ ནས། དབང༌ མཛད་ བཅུ་ གཉིས་ བྱུང་” ཞེས་ པ་ དང་།
《རྡོ་རྗེ་མཁའ་འགྲོའི་རྒྱུད་》ལས་ཀྱང་བྲག་གི་ཁྱིམ་ལ་བརྟེན་ཏེ་གནས་ཞེས་པ་
ལྟར་ན་དུས་དེར་བྲག་རི་བཙན་པོ་དང་རི་བོའི་རྩེ་མོ་སོགས་སུ་གནས་བཅའ་བ་
དང་། 《བཀའ་ཐང་སྡེ་ལྔ་》ལས། དེ་ནས་མ་སངས་སྤུན་དགུས་དབང་བྱས་
ཏེ། ། ཡུལ་མིང་ བོད་ ཁམས་གཡང་དྲུག་བྱ་བར་བཏགས། ། སྔ་རྟགས་
མདའ་མདུང་མཚོན་ཆ་དེ་ནས་བྱུང་། ། དེ་ནས་ཟ་རམས་སྐྱེས་དྲུག་དབང་
བྱས་ཏེ། ། ཡུལ་མིང་སྟོང་སྡེ་བཅོ་བརྒྱད་བྱ་བར་བཏགས། ། སྔ་རྟགས་རྟ་
ཞོན་རྣ་ཆ་འདོགས་པ་བྱུང་། ། ཞེས་པ་དང༌། ལྷོ་ཁའི་སྣེ་གདོང་རྫོང་གི་སྐྱེར་
པ་(EEE)གྲོང་ཚོ་ནས་རྡོ་ཆས་གསར་པའི་དུས་ཀྱི་ཁང་ཤུལ་གཅིག་དང་རྫ་ཆས་
སོན་རྙེད་བྱུང་ཞིང་ད॰ དེ་སྔ་རྒྱལ་ཕྲན་སིལ་མ་བཅུ་གཉིས་ཀྱི་ཡ་གྱལ་ངས་པོ་ཁྲ་
སྣའི་ལྷོ་ཕྱོགས་ཏེ་ཆུ་གོང་གྲོང་ཚོ་ནས་ད་ཕན་ལོ་3700-4000ལྷག་འདས་པའི་
13



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
གནའ་བོའི་རིག་གནས་རྗེས་ཤུལ་ཞིག་བུད་པ་ལས་ལྕགས་རིགས་ལི་ལས་བཟོས་
པའི་མདའ་མགོ་དང་ཕྱུགས་ཟོག་གི་རུས་པ་ཡི རྫ་ཆས་སྣ་ཚོགས་བཅས་རྙེད་པ་
ཕྱོགས་བསྡུས་ཀྱིས་དཔྱད་པ་བཏང་ན། སྐབས་དེའི་ བོད་རྣམས་ཀྱིས་རྐྱང་
དང་། འབྲོང་། རྒོ། གཉན་སོགས་རི་སྐྱེས་སྲོག་ཆགས་བཏུལ་ནས་ཞིང་
ཕྱུགས་ཐོན་སྐྱེད་གཉེར་བ་དང་། ཟངས་ལྕགས་ཀྱི་གཏེར་རྡོ་བཞུས་ནས་ཐོན་
སྐྱེད་ཡོ་བྱད་དང་མཚོན་ཆ་སྣ་ཚོགས་སྐྲུན་པ། འཇིམ་བཟོ་དང་ཁེལ་འཐག་
བཟོ་ལས་གཉེར་༧ ནས་འཚོ་བའི་མཐུན་རྐྱེན་སྦྱོར་བ་སོགས་དཔལ་འབྱོར་གྱི་
འཚོ་བ་ཐུན་མོང་བ་གྲུབ་ཡོད་ངེས།
༤. ཐུན་མོང་གི་རིག་གནས་ཡོད་པ། དེ་ཡང་《གཡུང་དྲུང་བོན་གྱི་
བསྟན་འབྱུང་ཕྱོགས་བསྡུས་》ལས། དབང་མཛད་བཅུ་གཉིས་ཀྱི་ཡ་གྱལ་ལྷས་
དབང་མཛད་དུས་སྨྲ་དང་མི་ཡིས་མགོན་བྱེད་བོན་བསྟན་སྲུང་ཞེས་པ་དང་།
བདུད་སྲིན་གྱིས་དབང་བྱེད་དུས་འགལ་རྐྱེན་བྱུང་ན་ཡུལ་ལྷ་དམར་གྱིས་གསོལ་
ཞེས་པ། མི་ལས་གདོན་གྱུར་བདུད་ཀྱིས་དབང་མཛད་དུས་སྟོན་པ་བྱོན་ནས་
ཐམས་ཅད་དབང་དུ་བསྡུས་ཞེས་དབང་མཛད་བཅུ་གཉིས་ཀྱིས་དུས་སུ་བོན་
ལུགས་དར་ཡོད་པ་བསྟན་ཞིང་། 《སྲིད་པ་སྤྱི་མདོ་》ལྟར་ན། སྟོན་པ་གཤེན་
རབ་བྱོན་པའི་ སྔོན་དུ་བོད་ ན་ གདོན་བོན་དང་བདུད་བོན། བཙན་ བོན་
སོགས་གདོད་མའི་བོན་ཡོད་ལ། 《བཀའ་ཆེམས་ ཀ་ ཁོལ་ མ་》དང༌《ཆོས་
འབྱུང་མེ་ཏོག་སྙིང་པོ་སྦྲང་རྩིའི་བཅུད་》སོགས་སུ་རྒྱལ་པོ་གཉའ་ཁྲི་བཙན་པོ་དེ་
སྤོ་བོ་ཡུལ་ནས་ལྷ་རི་ཡོར་བོའི་མགུལ་དུ་སླེབས་ཚེ། སེ་བོན་དང༌། ཆུ་བོན།
ལྡོང་བོན། འོབ་བོན། སྒམ་ལྷ་བོན། འབྲོ་བོན། ཁྱུང་བོན། ཤེ་བོན།
14



༄༅།།བོད་ཅེས་པའི་མི་རིགས་འདི་དུས་ནམ་གྲུབ་པར་དཔྱད་པ།
གཉེན་བོན། འཇག་ བོན། ལྕོག་ ལྷ་ བོན་ ལ་ སོགས་ པ་ ཤེས་ པ་ ཅན་ བཅུ་
གཉིས་དང་འཕྲད་ནས་དེ་དག་གིས་གཉའ་བའི་ཁྲི་ལ་བཞག་པར་གསུངས་པ་
དང༌། བོད་ལྗོངས་རུ་ཐོག་རྫོང་ཁོངས་ཀྱི་སྤུ་རྒྱལ་བཙན་པོ་མ་བྱོན་གོང་གི་
བྲག་རིས་སུ་གཡུང་དྲུང་གི་རི་མོ་མང་དུ་བཀོད་ཅིང༌། བོད་ལྗོངས་ཆབ་མདོ་
ས་ཁུལ་གྱི་མཁར་རོ་ས་ཁུལ་ནས་ད་ལྟའི་བར་ལོ་ སྟོང་ཕྲག་ལྔ་ཙམ་སོང་བའི་
གནའ་ཤུལ་སོན་རྙེད་བྱུང་བ་ལས་ལྷ་མཆོད་སའི་སྡིངས་ཆ་ཡོད་པ་བཅས་ཕྱོགས་
བསྡུས་ཀྱིས་བརྟགས་ན། སྐབས་དེར་དབུས་གཙང་རུ་བཞི་ཙམ་དུ་མ་ཟད་
སྟོད་མངའ་རིས་སྐོར་གསུམ་དང་སྨད་མདོ་ཁམས་སྒང་དྲུག་ཏུའང་སྐྱོབ་པའི་ལྷ་
ལ་ར་ལུག་དང་། ཤཱ་བ། མཛོ་གཡག་སོགས་དམར་མཆོད་བྱས་ནས་མགོན་
དུ་བཀུར་བ་དང༌། གནོད་པའི་ འདྲེ་དེ་དགའ་བར་བྱེད་ པ། ཕྱྭ་གཡང་
བཀུགས་ནས་ནོར་ཕྱུགས་སྤེལ་བ། བྱད་ལྟེམས་བྱས་ནས་ སྡང་དགྲ་འདུལ་
བའི་གདོད་མའི་བོན་དར་ལ། རྩིས་དང་མོ་འདེབས་པ་ལ་བརྟེན་ནས་སྔ་ཕྱིའི་
ལྟས་བརྟག་པ་དང་ལེགས་ཉེས་ཀྱི་དབྱེ་བ་འབྱེད་པ། སྐྱེ་དངོས་དང༌། རྩི་
ཤིང་། གཏེར་རྫས། སྲོག་ཆགས་སོགས་ཀྱི་སྨན་སྤྱད་ནས་ནད་གསོ་བའི་
རིག་གནས་ཀྱང་ཡོད་པ་གཡུང་དྲུང་བོན་གྱི་སྟོན་པ་གཤེན་རབ་མི་བོ་ཆེ་དང༌
ཐབས་གཅིག་ ཏུ་ བཞུགས་ པའི་བོན་ལ་ལོ་བོན་རྩིས་འདེབས་ དང་སྨན་ བོན་
འབྲིང་ཏང་སོགས་ཡོད་ཅིང་། རྒྱལ་ཕྲན་སིལ་མ་བཅུ་གཉིས་ཀྱི་དུས་སུ་དུག་ལ་
སྨན་མཆིས་པ་སོགས་ལས་ཤེས། དེས་ན་བོན་དང་བོན་གྱི་རིག་གནས་དེ་དག་
གི་ཤུགས་རྐྱེན་བོད་པ་རྣམས་ཀྱིས་འཇིག་རྟེན་འདིའི་དངོས་པོ་ཡོད་ཚད་ལ་འདུ་
ཤེས་སམ་ལྷ་གནས་པར་བསམ་པ་དང་། ཡུལ་ལྷ་དམར་གྱིས་མཆོད་མཁན་



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
དང་དགྲ་འདུལ་ སྡིག་གཅོད་ཀྱི་ལས་ལ་མཁས་ཤིང་དཔའ་བ་དེ་བསྟོད་པའི་
གནས་སུ་འདོད་པའི་སེམས་ཁམས་ཐུན་མོང་བ་ཞིག་ཀྱང་ཆགས་ཡོད་པ་ཡིན། །
ཁོ་བོས་འདི་ལྟར་བརྗོད་པ་ལ་ཁ་ཅིག་གིས་སྐབས་དེའི་བོད་ཅེས་པ་ནི་རུས་
རྒྱུད་དམ་རུས་རྒྱུད་ཚོ་པ་ཡིན་ལ་མི་རིགས་མིན་ཟེར་ན་མི་འཐད་དེ། ཨ་མེ་རི་
ཁའི་ཕུལ་དུ་བྱུང་བའི་སྤྱི་ཚོགས་ཚན་རིག་མཁན་མོར་ཀུན་གྱིས་“རུས་རྒྱུད་ནི་
གཅིག་མཐུན་གྱི་མེས་པོ་ནས་བརྒྱུད་པའི་ཉེ་དུ་ལས་གྲུབ་པའི་ཚོགས་པ་ཞིག་ཡིན།
དེ་ལྟ་བུའི་ཚོགས་པའི་དབྱེ་བ་ནི་རུས་རྒྱུད་ཀྱི་ཁྱད་མིང་སྒོ་ནས་འབྱེད་དགོས།
དེ་ནི་ཁྲག་རྒྱུན་གྱི་འབྲེལ་བ་ལ་བརྟེན་ནས་གྲུབ་པས་སོ”ཞེས་པ་ལྟར་ན། རུས་
རྒྱུད་ནི་ གཅིག་མཐུན་ གྱི་རུས་མིང་ ལྡན་ པའི་ ཉེ་དུའི་ཚོགས་ པ་ ཞིག་ ཡིན་ ལ།
དབང་མཛད་བཅུ་གཉིས་དུས་ཀྱི་བོད་ཅེས་པ་ནི་བོད་ཁམས་གཡང་དྲུག་གམ་
བོད་ཁམས་གླིང་དགུའམ་སྟོང་སྡེ་བཅོ་བརྒྱད་ཟེར་བའི་ས་ཁོངས་སུ་གནས་པའི་
རུས་ཚོ་མང་པོ་མཉམ་སྦྲེལ་དང་གཅིག་གྱུར་བྱུང་བའི་ཐུན་མོང་གི་ཚོགས་པ་ཞིག་
ལ་ཟེར་བ་སྐབས་དེར་ཡུལ་གྱི་མིང་ལ་བོད་ཁམས་གཡང་དྲུག་ཅེས་པ་དང་བོད་
ཁམས་གླིང་དགུ་སོགས་སུ་འབོད་པ་དང་། ཕྱིས་སུ་རུས་རྒྱུད་མཆིམས་དང་།
གནུབས། ཀྱི། ཉང་། སྲིབས། རྫོགས། དྭགས་སོགས་གཞི་རྐང་དུ་
གྱུར་པའི་རྒྱལ་ཕྲན་བཅུ་གཉིས་སུ་འཐོར་ཞིང༌། རྒྱལ་ཕྲན་རེ་རེར་ཡང་ཡུལ་
ཞང་ཞུང་ན་... བློན་པོ་ཁྱུང་པོ་ར་སངས་རྗེས་དང་། སྟོང་མ་ཙེ་གཉིས།
...…….ཡུལ་ངས་པོའི་ཁྲ་སུམ་ན་བློན་པོ་མགར་དང་མཉན་......ཡུལ་འོ་ཡུལ་གྱི་
སྤང་ཀར་ན་...བློན་པོ་རྫོགས་དང་དབའ་གཉིས་སོགས་བློན་པོ་རུས་ཚན་མི་
འདྲ་བ་གཉིས་རེ་ཡོད་པ་ལས་མངོན་པར་གསལ་ལ། 《ཐང་ཡིག་གསར་མ་》
16



༄༅།།བོད་ཅེས་པའི་མི་རིགས་འདི་དུས་ནམ་གྲུབ་པར་དཔྱད་པ།
ལས་ཐུ་བྷོད་ནི་བོད་ཅེས་པའི་སྒྲ་རིམ་འགྱུར་བྱུང་ནས་ཐོན་པ་དང༌། རུས་ནི་
སྤུ་རྒྱལ་ཡིན་པར་བསྟན་པ་ལས་ཀྱང་བོད་ཅེས་པ་རུས་རྒྱུད་དམ་རུས་ཚོའི་མིང་
མིན་པ་གསལ་པོར་རྟོགས་པས་སོ། །
ཡང་། རུས་ཚོ་མཉམ་འབྲེལ་ཡིན་ཟེར་ནའང་མི་འཐད་དེ། ཚོ་ཁག་
མཉམ་འབྲེལ་གྱི་རྩ་འཛུགས་ནི་དམག་འཁྲུག་དང་རང་སྲུང་གི་མཁོ་བ་ལྟར་ཕན་
ཚུན་འདྲ་མཉམ་གྱི་རྨང་གཞིའི་སྟེང་ཚུགས་པ་ཡིན་པས། སྲིད་དབང་ཐད་
གཅིག་ཁོངས་ གཅིག་ ལ་ མི་ གཏོགས། དེ་ ལ་ གྲོས་ མོལ་ ཚོགས་ པ་ དང༌ མི་
དམངས་ཚོགས་ཆེན་སོགས་དོ་དམ་ལས་ཁུངས་ལས་ཐུན་མོང་སྤྱི་ལ་ཁྱབ་པའི་
ཆེས་མཐོའི་སྲིད་འཛིན་དཔོན་རིགས་མེད་ལ། དབང་མཛད་བཅུ་གཉིས་ཀྱི་
ནང་གསེས་བདུན་པ་དང་བརྒྱད་པའི་དུས་ཀྱི་བོད་ཅེས་པ་ནི་མ་སངས་རུ་དགུ་
དང་ཀླུ་སོགས་དབང་མཛད་རྣམས་ཀྱི་ཆབ་སྲིད་མངའ་ཁོངས་ཏེ་བོད་ཁམས་
གཡང་དྲུག་གམ་བོད་ཁམས་གླིང་དགུ་བྱ་བར་འདུས་པའི་འབངས་མིའི་སྤྱི་མིང་
ལ་ཟེར། དེ་ལྟ་བུའི་ཆབ་འབངས་སྤྱི་ལ་དབང་མཛད་ཅེས་པའི་ཆེས་མཐོའི་
སྲིད་འཛིན་དཔོན་རིགས་ཡོད་པར་མ་ཟད། རུས་ཚོ་ཚང་མས་དེའི་གཅིག་
གྱུར་གྱི་བཀོད་འདོམས་བརྩི་བཞིན་ཡོད་པ་དབང་མཛད་བཅུ་གཅིག་པའི་རྗེས་
སུ་རྒྱལ་ཕྲན་སིལ་མ་བཅུ་གཉིས་ སམ་བཞི་བཅུར་ཐོར་ཞེས་པ་ལས་ངེས་ཐུབ།
དེ་ཡང་སིལ་བུར་ཐོར་ཞེས་པ་ལས་སིལ་བུར་མ་འཐོར་གོང་ལ་ཆབ་སྲིད་གཅིག་
ལ་དབང་བའི་མངའ་འབངས་ སམ་རུས་ཚོ་དུ་མ་མཉམ་འདྲེས་ཀྱི་མི་ རིགས་
གཅིག་གྱུར་པ་ཞིག་ཡོད་པ་མཚོན། གལ་ཏེ་ཆབ་སྲིད་གཅིག་ལ་དབང་བའི་
མངའ་འབངས་སམ་རུས་ཚོ་དུ་མ་མཉམ་འདྲེས་ཀྱི་མི་རིགས་ཤིག་མེད་ན་སིལ་
17



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
བུར་འཐོར་བྱ་མེད་པས། རྒྱལ་ཕྲན་སིལ་མ་བཅུ་གཉིས་སམ་བཞི་བཅུར་ཐོར་
ཞེས་པའི་ཚིག་ཀྱང་བརྗོད་དོན་མེད་པ་རེད།
མདོར་ན། བོད་ཅེས་པ་ནི་དབང་མཛད་བཅུ་གཉིས་ཀྱི་དུས་སུ་དབུས་
གཙང་ཙམ་ གྱི་ ས་ ཡི་ ཁྱོན་དུ་ གནས་ ཤིང་ བོན་པོའི་ལུགས་ ལ་ དད་ པའི་ཆབ་
འབངས་སྤྱི་ལ་གོ་ཞིང་། ཕྱིས་སུ་སྤུ་རྒྱལ་བཙན་པོའི་གདུང་རབས་རིམ་བྱོན་གྱི་
དུས་སུ་ཕྱོགས་བཞིར་མངས་ཁོངས་རྒྱ་བསྐྱེད་པ་དང་ཆབས་ཅིག བོད་ཅེས་
པའི་ཁྱབ་རྒྱའང་ཇེ་ཆེར་སོང་ནས་སྟོད་མངའ་རིས་སྐོར་གསུམ་ནས་བར་དབུས་
གཙང་རུ་བཞི་དང་སྨད་མདོ་ཁམས་སྒང་དྲུག་བར་དུ་གནས་པའི་འགྲོ་བ་མི་སྤྱིའི་
མིང་དུ་གྱུར་པ་རེད།
མཆན་འགྲེལ།
@དཔལ་འབྱོར་བཟང་པོས་བརྩམས་ཤིང་། 1985ལོའི་ཟླ་6པར་ སི་ཁྲོན་མི་
རིགས་དཔེ་སྐྲུན་ཁང་གིས་པར་དུ་བསྐྲུན།
(2 1986ལོའི་ཟླ་12པར་ཀན་སུའུ་མི་རིགས་དཔེ་སྐྲུན་ཁང་གིས་པར་དུ་བསྐྲུན་
པའི་《ཅོ་ནེའི་བསྟན་འགྱུར་དཀར་ཆག་》ལས་གསུངས།
ཉི 1985ལོའི་ཟླ་1པོར་སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་པའི་
《དེབ་ཐེར་སྔོན་པོ་》ལས་གསུངས།
@ 1984ལོའི་ཟླ་6པར་ཧྲང་ཧེ་མི་རིགས་དཔེ་སྐྲུན་ཁང་གིས་པར་དུ་བསྐྲུན་པའི་
《ཏེ་དང་ཆང་》(Ej#)བྱ་བར་དྲངས་ཡོད། །
(56 1985ལོའི་ཟླ་5པར་པེ་ཅིན་མི་རིགས་དཔེ་སྐྲུན་ཁང་གིས་པར་དུ་བསྐྲུན་པའི་
《ལེགས་བཤད་མཛོད་》དུ་དྲངས་ཡོད།
18



༄༅།།བོད་ཅེས་པའི་མི་རིགས་འདི་དུས་ནམ་གྲུབ་པར་དཔྱད་པ།
1994ལོའི་ཟླ་2པའི་ཚེས་20ཉིན་གྱི་《མཚོ་སྔོན་བོད་ཡིག་གསར་འགྱུར་》གྱི་
པར་ངོས་4 པར་གསལ།
89 1987ལོའི་ཟླ་6 པར་བོད་ ལྗོངས་ མི་ རིགས་ དཔེ་སྐྲུན་ཁང་གིས་ པར་ དུ་
བསྐྲུན་པའི་《རྒྱ་བོད་ཀྱི་ཆོས་འབྱུང་རྒྱས་པ་》ལས་གསལ། །
འ© 1983ལོའི་ཟླ་5 པར་བོད་ལྗོངས་མི་དམངས་དཔེ་སྐྲུན་ཁང་གིས་པར་དུ་བསྐྲུན་
པའི་《མྱང་ཡུལ་སྟོད་སྨད་བར་གསུམ་གྱི་ངོ་མཚར་གཏམ་གྱི་ལེགས་བཤད་མཁས་པའི་
འཇུག་ངོགས་》ལས་གསལ།
] 1980ལོའི་ཟླ་10པར་པེ་ཅིན་མི་རིགས་དཔེ་སྐྲུན་ཁང་གིས་པར་དུ་བསྐྲུན་པའི་
《ཏུན་ཧོང་ནས་ཐོན་པའི་བོད་ཀྱི་ལོ་རྒྱུས་ཡིག་ཆ་》རུ་གསལ།
འི 1985ལོའི་《གནའ་རྫས་》དུས་དེབ་དེབ་དགུ་པར་འཁོད་པའི་《བོད་ལྗོངས་ཀྱི་
གནའ་རྫས་རྟོག་དཔྱོད་བྱ་བ་ཕྱིར་དྲན་བྱེད་པ་》ལས་གསལ།
03 1995ལོའི་《བོད་ལྗོངས་ཞིབ་འཇུག་》ཆེད་བསྒྲིགས་དུས་དེབ་སྟེང་འཁོད་པའི་
《བོད་ལྗོངས་ས་མཐོའི་གནའ་རྫས་བརྟག་དཔྱད་དང་འབྱུང་འགྱུར་གྱི་མདུན་ལམ་》ལས་
གསལ།
03 1988ལོའི་ཟླ་11པར་བོད་ལྗོངས་མི་དམངས་དཔེ་སྐྲུན་ཁང་གིས་པར་དུ་བསྐྲུན་
པའི་《གཡུང་དྲུང་བོན་གྱི་བསྟན་འབྱུང་ཕྱོགས་བསྡུས་》སུ་དབང་མཛད་བཅུ་གཉིས་ཀྱི་
རྗེས་མ་བཞིའི་རིང་ལ་ “ ལྕགས་རིགས་རྙེད་ཅིང་རྡོ་བཟོ་ཤིང་གཅོད་ཤེས། ། སྤུ་བྲེག་
ཐག་ཚེམ་ཞིང་འདེབས་སོགས་ཤེས་དུས། ། འབྲོག་དང་ཡུལ་པ་ཞེས་པའི་སྲིད་པ་བྱུང་།
”ཞེས་འཁོད་པས་ཀྱང་དེ་ལྟར་བརྗོད་པ་ཡིན།
05 ཨ་མེ་རི་ཁའི་ཕུལ་དུ་བྱུང་བའི་སྤྱི་ཚོགས་ཚན་རིག་པ་མོར་ཀུན་གྱིས་བརྩམས་
པའི་《གནའ་རབས་སྤྱི་ཚོགས་》ལས་དེ་ལྟར་བརྗོད་ཡོད།
ཏ9



༄༅།།བོད་ཀྱི་མངའ་བདག་སྔོན་མའི་
རབས་དབང་མཛད་བཅུ་གཉིས་
སྐོར་བཤད་པ།
དེ་ཡང་རང་རེ་བོད་ནི་གནམ་གྱི་དབུས། སའི་དཀྱིལ། གླིང་གི་སྙིང་
པོ། གངས་ཀྱི་ར་བ། ཆུ་བོ་ཀུན་གྱི་འགོ་བོ། རི་མཐོ་ས་གཙང་ཞེས་གྲགས་
པ་དོན་དང་ལྡན་པའི་ཡུལ་ལྗོངས་འདི་རུ་ལོ་ངོ་ཁྲི་ཕྲག་སུམ་བརྒྱ་ཙམ་གྱི་སྔ་
རོལ་“ནས་སྤྲའི་རིགས་ནས་འགྲོ་བ་མིའི་རིགས་སུ་འགྱུར་པར་བརྩམས་ཤིང་།
རྨོངས་ཤིང་བླུན་ པའི་གདོད་མའི་ སྤྲའི་རིགས་ནས་སྨྲ་ཤེས་དོན་གོ་བའི་དེང༌
རབས་མིར་འགྱུར་བའི་བར་དུ་ཕྱི་ནང་གི་རྒྱུ་རྐྱེན་སྣ་ཚོགས་ལ་བརྟེན་ནས་ལོ་
རྒྱུས་འཕེལ་རྒྱས་ཀྱི་དུས་རིམ་ ཧ་ ཅང་མང་པོ་ཞིག་བརྒྱུད་ པ་ལས། དབང་
མཛད་བཅུ་གཉིས་ཀྱི་དུས་སྐབས་ནི་བོད་ཀྱི་སྤྱི་ཚོགས་འཕེལ་རིམ་གལ་ཆེན་ཞིག་
ཡིན་པས། རང་རེའི་ཤེས་རིག་དར་ཚུལ་ལ་ཞིབ་འཇུག་བྱེད་པར་མེད་དུ་མི་
རུང་བའི་ལོ་རྒྱུས་ཀྱི་དུས་རིམ་ཞིག་ཏུ་མཐོང་ཡང་། ཞིབ་འཇུག་གི་དཔྱད་རྩོམ་
སྤེལ་བ་ནི་ཆེར་མ་མཐོང་། རེ་གཉིས་ཙམ་སྣང་བའང་སྲོལ་རྒྱུན་གྱི་འཆིང་རྒྱ་
ལས་བརྒལ་ཐུབ་མེད། མི་རིགས་གང་ཞིག་ཡིན་རུང་རང་ཉིད་ཀྱི་མཆེད་པའི་
ཁུངས་དང་འཕེལ་བའི་ལོ་རྒྱུས་ཆ་ཚང་ཞིང་དོན་དུ་གནས་པ་ཞིག་མ་ཤེས་ན་ནི་
20



༄༅།།བོད་ཀྱི་མངའ་བདག་སྔོན་མའི་རབས་དབང་མཛད་བཅུ་གཉིས་སྐོར་བཤད་པ།
མི་རིགས་དེའི་སྐྱོན་མཚང་ཡིན་ལ། སྒོས་ སུ་ད་ལྟ་འཛམ་ གླིང་ ཡངས་ པའི་
དཀྱིལ་འཁོར་ཀུན་ནས་བོད་རིག་པར་ཞིབ་འཇུག་བྱེད་པའི་དུས་བབ་འདི་ལ་
བདག་ཅག་གིས་ད་དུང་གདོད་མའི་འདུ་ཤེས་ཀྱིས་བཅིངས་པའི་ལྷ་སྒྲུང་རྣམས་
ལ་དཔྱད་འཇོག་ཅི་ཡང་མེད་པར་ཡོད་ཚད་བདེན་པར་འཛིན་པའམ། ཡང་
ན་དེ་ཙམ་ལ་བློ་ཚིམ་ནས་བག་ལ་ཉལ་བ་ནི་དེ་བས་ཀྱང་ངོ་གནོངས་དགོས་པ་
ཞིག་རེད། དེས་ན་རང་མི་རིགས་བྱུང་འཕེལ་གྱི་ལོ་རྒྱུས་ངོ་མ་ཇི་བཞིན་དུ་
ངེས་པར་བྱེད་པ་དང༌། མེས་པོ་རྣམས་ཀྱི་བཟང་གི་ཉམས་མྱོང་ཕྱོགས་སྡོམ་
དང་ངན་ གྱི་བསླབ་བྱ་དང་ལེན་བྱས་ནས། གངས་ཅན་བོད་ཀྱི་ཡུལ་འདི་
སྟོབས་འབྱོར་ལྡན་ཞིང་ཤེས་རིག་དར་བའི་སྤྱི་ཚོགས་རིང་ལུགས་དེང་རབས་
ཅན་གྱི་སྤྱི་ཚོགས་སུ་འཛུགས་སྐྲུན་བྱེད་པར་སྨན་པའི་རྒྱུ་རྐྱེན་འཚོལ་བར་བྱ་རྒྱུ་
ནི། ང་ཚོས་གནའ་བོའི་ལོ་རྒྱུས་ལ་ཞིབ་འཇུག་བྱེད་པའི་རྩ་བའི་ལས་འགན་
ཡིན་པས། རང་ནུས་གང་ལྕོགས་ཀྱིས་སྔར་གྱི་ཚད་ལྡན་ཡིག་ཚང་དང་གནའ་
རྫས་རྟོག་ཞིབ་ཀྱི་འབྲས་བུ་ཟུང་དུ་སྦྲེལ་བའི་སྒོ་ནས། གནའ་རབས་བོད་ཀྱི་ལོ་
རྒྱུས་སྟེང་བྱུང་བའི་དབང་མཛད་བཅུ་གཉིས་སྐོར་མདོར་ཙམ་གླེང་བ་ལ། བློ་
ལྡན་རྣམས་ཀྱིས་དཔྱད་པར་འཚལ།
གཅིག དབང་མཛད་བཅུ་གཉིས་འགྲོ་བ་མི་ཡིན་མིན་བཤད་པ།
བོད་ཀྱི་བཙན་པོའི་ཐོག་མ་གཉའ་ཁྲིའི་སྔ་རོལ་དུའང་སྐབས་དེའི་མངའ་
ཁོངས་སྤྱི་ལ་དབང་སྒྱུར་མཁན་བཅུ་ཕྲག་ལྷག་བྱོན་མྱོང་བ་རྣ་བས་ཐོས་པ་ཙམ་
21



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
མིན་པར་བོད་ཀྱི་ལོ་རྒྱུས་ཡིག་ཚང་སྔ་ཤོས་དག་ལས། དང་པོ་གནོད་སྦྱིན་ནག་
པོ་ཞེས་ བྱ་བ་བྱུང༌ སྟེ། ཡུལ་ གྱི་ མིང་ཡང་ བཟངས་ ཡུལ་ རྒྱན་ མེད་ བྱ་བར་
བཏགས། ། ལག་ཆར་མདའ་གཞུ་འཕེན་པ་དེ་ནས་བྱུང༌། ། གཉིས་པ་རེ་སྡེ་
མགོ་གཡག་བདུད་ཀྱིས་བྱས། ། ཡུལ་ གྱི་ མིང་ ཡང་ བདུད་ ཡུལ་ གླིང་དགུ་
ཟེར། ། སྟ་རེ་དགྲ་སྟ་དུས་དེར་ལག་ཆར་བྱུང་། ། གསུམ་པ་གཉའ་རིང་
ཕྲག་མེད་སྲིན་གྱིས་བྱས། ། ཡུལ་གྱི་མིང་ཡང་ནག་པོ་དགུ་དུལ་ཟེར། །
ལག་ཆར་སྲིན་མོ་རྐང་དང་སྒྱོགས་གཉིས་བྱུང་། ། བཞི་བ་དམར་འཇམ་ཞེས་
བྱ་ལྷ་ཡིས་བྱས། ། ཡུལ་གྱི་མིང་ནི་ལྷ་ཡུལ་གུང་ཐང་ཟེར། ། ལག་ཆར་ཁ་ཊཾ་
རྩེ་གསུམ་དེ་ནས་བྱུང་། ། ལྔ་བ་ཀླུས་དབང་བྱས་ངམ་བྲང་ཅང་བྲང་ཟེར། །
ལག་ཆ་མདུང་ལ་བྱེད་པ་དེ་ནས་བྱུང་། ། དྲུག་པ་འདྲེས་དབང་བྱས་ལང་ཏང་
ལིང་ཏང་ཟེར། ། ལག་ཆར་རྒྱུག་པ་སྐྱོན་ཅན་དེ་ནས་བྱུང་། ། བདུན་པ་མ་
སངས་རུ་དགུས་དབང་བྱས་ཏེ། ། ཡུལ་ གྱི་མིང་ནི་བོད་ཁམས་གཡང་དྲུག་
ཟེར། ། ལག་ཆར་དོང་རལ་ ཕུབ་ཆུང་དེ་ནས་བྱུང་། ། བརྒྱད་པ་ཀླུས་
དབང་བྱས་བོད་ཁམས་གླིང་དགུར་བཏགས། ། དགུ་པ་མི་མ་ཡིན་གྱིས་དབང་
བྱས་ཏེ། ། ཡུལ་མིང་ནི་ངམ་ཡུལ་ནག་པོར་བཏགས། ། བཅུ་པ་ཟ་རིད་
སྤུན་དྲུག་གིས་དབང་བྱས་ཏེ། ། ཡུལ་གྱི་མིང་ལ་སྟོང་སྡེ་བཅོ་བརྒྱད་ཟེར། །
བཅུ་གཅིག་རྒྱལ་ཕྲན་བཅུ་གཉིས་དབང་བྱས་སྐད། ། ཀུན་གྱི་ཐ་མར་སིལ་མ་
བཞི་བཅུ་བྱས། ། ཡུལ་གྱི་མིང་ནི་བཟངས་ཡུལ་གྱད་དུ་བཏགས། །ཞེས་
ཞལ་མཐུན་པར་གསལ་པོར་བསྟན་ཡོད་ཀྱང༌། རང་རེ་རྣམས་ཀྱིས་དབང་
མཛད་ པ་ དེ་ དག་ གནོད་ སྦྱིན་ དང༌། བདུད། སྲིན་ པོ། ལྷ། འདྲེ།
22



༄༅།།བོད་ཀྱི་མངའ་བདག་སྔོན་མའི་རབས་དབང་མཛད་བཅུ་གཉིས་སྐོར་བཤད་པ། །
གཉན། ཀླུ་བཅས་མི་མ་ཡིན་པར་ངོས་འཛིན་ཞིང་། ད་ལྟའི་བོད་རིག་པར་
ཞིབ་འཇུག་བྱེད་མཁན་གྱི་ཆེད་མཁས་ལ་ལས་ཀྱང་དེར་རྗེས་སུ་ཡི་རང་ཞུ་བཞིན་
ཡོད། དེས་ ན་ ཡོངས་ གྲགས་ སུ་ གནོད་ སྦྱིན་ དང་། འདྲེ། མ་ སངས།
གཉན། འཇིག་རྟེན་གྱི་ལྷ་བཅས་ནི་གཟུགས་མེད་ཀྱི་ལྷ་འདྲེ་སྟེ་དྲི་ཟའི་རིགས་
སུ་བཤད་ཅིང་། བདུད་ནི་སེམས་ཅན་ལ་གནོད་སྐྱེལ་ཞིང་དགེ་བར་བགེགས་
བྱེད་མཁན་འདོད་ལྷ་རིགས་དྲུག་གི་བྱེ་བྲག་ཅིག་ལ་ཟེར། སྲིན་པོ་ནི་དབེན་
པའི་གླིང་ཕྲན་དག་ན་གནས་ཤིང་མི་ཤ་ཟ་བའི་སྡིག་ཅན་པ་ལ་སྟོན། ཀླུ་ནི་
དབང་ཆེ་བ་འགའ་ཞིག་ལྷ་ལའང་གཏོགས་ལ་ཕལ་ཆེར་དུད་འགྲོར་གཏོགས་
ཟེར་བས། བོད་མི་རིགས་འདི་སྤྲ་ནས་མིར་གྱུར་ཏེ་རྡོ་ཆས་གསར་པའི་དུས་
སྐབས་ཙམ་ལ་སླེབས་ཚེ་གཟུགས་མེད་ཀྱི་ལྷ་འདྲེ་དང་། དུད་འགྲོ་སོགས་ཀྱི་
བཀོད་འདོམས་འོག་ཐོན་སྐྱེད་བྱེད་ཅིང་འཚོ་བ་རོལ་བ་ཡིན་ཞེ་ན། གདོད་
མའི་ལྷ་སྒྲུང་གི་འདུ་ཤེས་བཅངས་ནས་བསམ་གཞིགས་བྱས་ན་འོས་ཀྱང་སྲིད་
མོད། ལོ་རྒྱུས་དངོས་གཙོ་སྨྲ་བའི་ལྟ་བས་བལྟས་ན་དེ་ནི་གདོད་མའི་མི་རྣམས་
ཀྱིས་དབང་མཛད་པ་དེ་དག་གི་ངོ་བོ་ཇི་བཞིན་དུ་མ་རྟོགས་པ་ལས་བྱུང་བའི་
འཇིག་རྟེན་གྱི་ལྟ་ཚུལ་ཞིག་ཡིན་ལས་ཆེ། དོན་དམ་དུ་དེ་དག་གཟུགས་མེད་ཀྱི་
ལྷ་འདྲེ་དང་དབེན་པའི་གླིང་ཕྲན་ནམ་རྒྱ་མཚོ་སོགས་སུ་གནས་པའི་སྲོག་ཆགས་
ཡན་གར་བ་ཞིག་མིན་པར་སྨྲ་ཤེས་དོན་གོ་བའི་འགྲོ་བ་མི་རྐྱང་རྐྱང་ཡིན་པ་རེད།
དེ་ཡང་《ས་སྐྱའི་གདུང་རབས་ངོ་མཚར་བང་མཛོད་》དང༌། 《ས་པཎ་རྟོགས་
བརྗོད་བསྐལ་བཟང་ལེགས་ལམ་》དུ་མ་སངས་སྤུན་བདུན་གྱི་བྱུང་རབས་འདི་
ལྟར་བཀོད་དེ། “གདུལ་བྱའི་དོན་དུ་འཇམ་པའི་དབྱངས་ཉིད་གནམ་ལྷ་སྤྱི་



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
རིང་གཡུ་རིང་གཡུ་སེ་སྟེ་མཆེད་གསུམ་དུ་གྲགས་པ་མི་ཡུལ་དུ་བབས་པ་ལ་མིའི་
རྗེ་ཞུས་པས། གནམ་ལྷ་ཆུང་བ་གཡུ་སེས་མི་རྗེ་མཛད་པས། སྲས་སེ་བྱི་ལི་
སྤུན་བཞིར་ གྲགས་ པ་བྱུང༌། དེ་དག་གིས་ ལྡོང་རུས་ཆེན་བཅོ་ བརྒྱད་ དང༌
འཐབ། དེའི་གྲོགས་ལ་གནམ་ལྷ་བར་བ་གཡུ་རིང་གིས་བྱོན་ཏེ་ལྡོང་བཏུལ་
ནས་བྲན་དུ་བྱས། བར་བ་གཡུ་རིང་འདིས་དམུའི་བུ་མོ་དམུ་ཟ་ལྡེམ་བུ་ཁམ་
ཏུ་བཞེས་པས་སྲས་མ་བཟང་སྤུན་བདུན་དུ་གྲགས་པ་བྱུང་།” ཞེས་པ་ལྟར་ན་
དབང་མཛད་བཅུ་གཉིས་ཀྱི་ཡ་གྱལ་མ་སངས་ཞེས་པ་ནི་“མིའི་འགྲོ་བ་དང་ཤིན་
ཏུ་ཉེ་བའི་འགྲོ་བ་སྟེ་གཉན་” མིན་པར། འཇམ་པའི་དབྱངས་ཀྱི་སྤྲུལ་པར་
གྲགས་པའི་གནམ་ལྷ་གཡུ་རིང་ཞེས་པ་དང་བོད་ཀྱི་རུས་ཚན་དམུ་ལ་སྐྱེས་པའི་
བུ་མོ་དམུ་ཟ་ལྡེམ་བུ་ཞེས་པ་གཉིས་བཤོས་པ་ལས་སྐྱེས་པའི་སྤུན་མཆེད་བདུན་
ལ་ཟེར་བ་མངོན་པར་གསལ། ཡང་ “ མ་ སངས་སྤྱི་རྗེ་བྱ་བ་དེ་མི་ཡུལ་དུ་
བཞུགས་ནས་ཐོག་ལྷ་འོད་ཅན་གྱི་བུ་མོ་ཐོག་ལྕམ་འུར་མོ་ཁབ་ཏུ་བཞེས་པ་ལ་
སྲས་ཐོག་ཚད་བང་པོ་སྟག་ཏུ་གྲགས་པ་འཁྲུངས་ཏེ། དེས་ཀླུའི་བུ་མོ་ཀླུ་ལྕམ་
བྲ་མ་ཁབ་ཏུ་བཞེས་པས་ཀླུ་ཚ་སྟག་པོ་འོད་ཅན་བྱ་བ་སྲས་སུ་བྱུང་། དེ་ཡན་
ཆད་བར་སྣང་ལ་བཞུགས་པར་བཤད་ཅིང་། ཀླུ་ཚ་དེས་མོན་བཟའ་མཚོ་མོ་
རྒྱལ་ཁབ་ཏུ་བཞེས་པ་ལ་སྲས་གཅིག་གཡའ་དང་སྤང་གི་མཚམས་སུ་སྐྱེས་ཤིང་།
འདི་འདྲ་རེ་རེ་ཙམ་ཡིན་ཞེས་གྲགས་པས་མཚན་ཡང་གཡའ་སྤང་སྐྱེས་གཅིག་ཏུ་
བཏགས་”@ ཞེས་མ་སངས་སྤུན་བདུན་གྱི་མཐའ་མ་མ་སངས་སྤྱི་རྗེ་དང་དེའི་བུ་
རབས་ཚ་རྒྱུད་རྣམས་ཀྱིས་རིམ་བཞིན་དམུའི་བུ་མོ་དམུ་ཟ་ལྡེམ་བུ་དང་། ཐོག་
ལྕམ་འུར་མོ། ཀླུ་ལྕམ་བྲ་མ། མོན་བཟའ་མཚོ་མོ་རྒྱལ་བཅས་རིགས་རྒྱུད་མི་
24



ཀབ་ :འཚཅཆོ ས---ཨ་ལ*
ཆ#*
****
*
*
*
*
*#
-
མ
༄༅།།བོད་ཀྱི་མངའ་བདག་སྔོན་མའི་རབས་དབང་མཛད་བཅུ་གཉིས་སྐོར་བཤད་པ། །
འདྲ་བའི་བུ་མོ་དག་ཁབ་ཏུ་བཞེས་པར་བསྟན་པ་ལས་མ་སངས་སྤུན་བདུན་དང་
དེའི་བུ་རབས་ཚ་རྒྱུད་རྣམས་འགྲོ་བ་མི་ཡིན་པར་མ་ཟད། སྐབས་དེར་ཁྱོ་ཤུག་
ངེས་བསྟན་ཡོད་པའི་སྤྱི་ཚོགས་སུ་འཕེལ་བ་མངོན་འདུག དེ་བཞིན་གནོད་
སྦྱིན་ནག་པོ་དང་། རེ་སྡེ་མགོ་ཡག་བདུད། སྲིན་པོ་གཉའ་རིང་ཕྲག་མེད།
དམར་འཇམ་ལྷ་སོགས་ཀྱང་དེ་ལས་མ་འདས་ཏེ། བོད་ཀྱི་རིག་གནས་མང་
པོའི་མཆེད་ཁུངས་སམ་འབྱུང་གནས་ལྟ་བུར་གྱུར་བའི་གནའ་བོའི་རྒྱལ་ཁབ་རྒྱུ་
གར་ལ་མཚོན་ནའང་གནོད་སྦྱིན་དང་། སྲིན་པོ། དྲི་ཟ། ཀླུ། མིའམ་
ཅི་སོགས་ནི་མི་རིགས་དང་མི་རིགས་ནང་གསེས་ཀྱི་ཁྱད་པར་དུ་བཤད། དེ་
ཡང་དྲི་ཟ་དང་མིའམ་ཅི་ནི་ཨཱརྱཎའི་རིགས་ཡིན་ཞིང༌། གནོད་སྦྱིན་དང་སྲིན་
པོ་ནི་མ་ལ་ཡའི་ངོས་དང་ལྷོ་ཕྱོགས་ཀྱི་མཐར་གནས་པའི་ཨཱརྱཎ་མ་ཡིན་པའི་
རིགས་ཡིན་པ་དང་། ཀླུའམ་ན་ག་ནི་རང་རེའི་བོད་ནས་འབབ་པའི་གཙང་
པོའི་ཆུ་མཇུག་གི་ཡུལ་རྣམས་སུ་གནས་པའི་མི་ནག་པོའི་རིགས་ལ་ཟེར་བ་རེད།
འོ་ན། དབང་མཛད་བཅུ་གཉིས་ཀྱི་མིང་ལ་དེ་ལྟར་འདོགས་དོན་ཅི་ཡིན་ཞེ་ན།
༢. ཁོང་ཚོའི་ཐུགས་རྒྱུད་དང་། མོས་པ། བྱེད་ལས་སོགས་ཀྱི་ཆ་
ནས་བཏགས་པ་ཡིན། དེ་ཡང་གང་ཟག་ཅིག་གི་བྱེད་ལས་ལ་དམིགས་ནས་
མིང་འདོགས་པ་ནི་མིའི་རིགས་སྤྱིའི་ལུགས་སྲོལ་ལྟ་བུར་གྱུར་པ་བཞིན་རང་རེའི་
བོད་པ་རྣམས་ཀྱང་དེ་ལས་མ་འདས་ཏེ། དཔེར་ན། གཉའ་ཁྲི་བཙན་པོ་སྤོ་
བོ་ཡུལ་གྱི་བུད་མེད་བྱ་མོ་བཙུན་བྱ་བ་ལ་འཁྲུངས་པའི་མི་ངོ་མ་ཞིག་ཡིན་ཡང་།
ཁོང་ཉིད་བོད་ཀྱི་བཙན་པོར་བཞུགས་རྗེས་རྒྱལ་ཕྲན་སིལ་མ་བཅུ་གཉིས་ལ་
སོགས་པའི་རུས་རྒྱུད་ཚོ་ཁག་རྣམས་གཅིག་སྡུད་བྱས་ནས་ཕྱིའི་བཙན་འཛུལ་པ་
---
25



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
བཀག་ཅིང་ནང་གི་འཁྲུག་རྩོད་ཞི་བར་བྱས་པ་དང༌། མི་རྣམས་དམག་འཁྲུག་
དང་མུ་གེའི་སྡུག་བསྔལ་ལས་ བསྐྱབས་ ཤིང་ དཔལ་ འབྱོར་ གོང་དུ་སྤེལ་ནས།
བོད་རྣམས་ བདེ་ སྐྱིད་ ཀྱི་དཔལ་ལ་དྲངས་པས། ཕྱིས་ རབས་ པས་ ཁོང་ གི་
མཛད་པ་དང་མཐུ་སྟོབས་སོགས་ལ་ཆེས་ཆེར་བསྟོད་པ་དང་སྐྱེ་བོ་གཞན་ལས་
ཁྱད་དུ་འཕགས་པ་ཞིག་ཡིན་པར་སྟོན་ཆེད། བོན་རྣམས་ཀྱིས་གནམ་ལྷ་ཡབ་
ལྷ་བདག་དྲུག་གི་ཚ་བོ་དང་ཁྲི་བདུན་ཚིགས་ཀྱི་སྲས་ཡིན་པར་བརྗོད་པ་དང་།
བན་རྣམས་ཀྱིས་རྒྱ་གར་གྱི་མང་བཀུར་རྒྱལ་པོའི་གདུང་རྒྱུད་དུ་བཤད། དེ་
བཞིན་དུ་ལྷ་ཐོ་ཐོ་རུ་གཉན་བཙན་ནི་འཕགས་པ་ཀུན་ཏུ་བཟང་པོའི་སྤྲུལ་པ་
དང་། སྲོང་བཙན་སྒམ་པོ་ནི་འཕགས་པ་སྤྱན་རས་གཟིགས་ཀྱི་སྤྲུལ་པ། ཁྲི་
སྲོང་ལྡེ་བཙན་ནི་འཇམ་དབྱངས་རྒྱལ་པོའི་སྤྲུལ་པ། ཁྲི་རལ་བ་ཅན་ནི་ཕྱག་ན་
རྡོ་རྗེའི་སྤྲུལ་པ། གླང་དར་མ་ནི་མ་རུང་བདུད་ཀྱི་སྤྲུལ་པ་བཅས་ཡིན་པར་
བརྗོད་པའང་ཕྱིས་ཀྱི་མི་དང་ཁྱད་པར་དུ་ནང་བསྟན་པ་དག་གིས་ཁོང་ཚོའི་
ཐུགས་རྒྱུད་དང་མོས་པ། མཐུ་སྟོབས། མཛད་པ། དད་མོས་སོགས་ལ་
དམིགས་ནས་བཤད་པ་རང་རེ་རྣམས་ཀྱིས་ད་ལྟའང་ཤ་ཁྲག་ལ་རྔམ་ཞིང་སྡིག་
པའི་ལས་ལ་དགའ་བའི་མིར་བདུད་རྒན་ནམ་བདུད་མོ་ཟེར་ཞིང་། གཡོ་སྒྱུ་ཆེ་
ཞིང་བྱ་ སྤྱོད་ ངན་ པའི་ མི་ ལ་ འདྲེ་ རྒན་ ནམ་ འདྲེ་ མོའི་ མིང་ གིས་ འབོད་ པ།
གཤིས་རྒྱུད་ དྲང་ཞིང་བསམ་ པ་ དཀར་ བ། སྡིག་ པར་ འཛེམ་ ཞིང་བྱ་སྤྱོད་
བཟང་བའི་མི་ལ་མི་བཟང་ལྷ་ཞིག་རེད་ཅེས་པ་སོགས་ལས་མཚོན། དེ་མིན་
གཡུང་དྲུང་བོན་གྱི་སྟོན་པ་གཤེན་རབ་མི་བོ་ཆེ་མ་བྱོན་པའི་སྔོན་ལ་བདུད་བོན་
དང་གདོན་བོན། བཙན་བོན་སོགས་གྱི་རྣམ་གྲངས་མང་དུ་བགྲངས་པའང་
26



༄༅།།བོད་ཀྱི་མངའ་བདག་སྔོན་མའི་རབས་དབང་མཛད་བཅུ་གཉིས་སྐོར་བཤད་པ།
སེམས་ཅན་ལ་གནོད་འཚེ་གཏོང་ཞིང་དགེ་བར་བགེགས་བྱེད་པའི་བདུད་དང༌།
གདོན། བཙན་སོགས་ཀྱི་ཆོས་ལུགས་ཡིན་པས་དེ་ལྟར་བརྗོད་པ་མ་ཡིན་ཏེ་
གདོན་བོན་དེ་དག་གིས་སེམས་ཅན་གྱི་རིགས་འགའ་ཞིག་བསད་ནས་ཤ་རུས་
ཀྱིས་མཆོད་པ་འབུལ་བ་དང་ཤེ་ཚུ་ སྟེ་ཁྲག་གི་སྐྱེམས་མཆོད་པའི་སྤྱོད་ཚུལ་ལ་
དམིགས་ནས་གསོལ་བ་《སྲིད་པ་སྤྱི་མདོ་》བྱ་བའི་བོན་དཔེ་རྙིང་པ་ལས་གསལ།
དེས་ན་དབང་མཛད་བཅུ་གཉིས་ལས་མང་ཆེ་བ་མི་ མ་ ཡིན་པ་རྐྱང་རྐྱང་དུ་
བརྗོད་ པའང༌ དབང་ མཛད་ མཁན་ ཚོ་ པའམ་ མི་ སྒེར་ གྱི་ རང་ གཤིས་ དང༌།
མོས་པ། བྱེད་ལས། དབང་སྒྱུར་བྱེད་ཐབས། དཔུང་འཇུག་བྱེད་སྟངས།
ཆོས་ལུགས་དད་མོས་བཅས་ཀྱི་ཆ་ནས་བཏགས་པ་སྟེ། ཐུགས་རྒྱུད་རྩུབ་ཅིང་
སྡིག་པའི་ལས་ལ་དགའ་བ། བདེན་རྫུན་གྱི་དབྱེ་བ་མི་འབྱེད་པ། གཡོ་སྒྱུ་ཆེ་
ཞིང་མདའ་གྲི་མདུང་གསུམ་དང༌ སྟ་རེ་དགྲ་ སྟེ། ཕུབ་ཆུང་ སྒྲོགས་ སོགས་
མཚོན་ཆ་འབོར་ཆེན་གསར་སྐྲུན་བྱས་ནས་རྟག་པར་གཡུལ་འགྱེད་པ། དྲག་
པོའི་དཔུང་ དང་ བཙན་ པོའི་ཁྲིམས་ལ་བརྟེན་ནས་ རུས་རྒྱུད་ཚོ་ ཁག་ རྣམས་
དབང་དུ་བསྡུས་ཤིང་གཉའ་གནོན་བྱེད་པ་བཅས་ལ་གནོད་སྦྱིན་ནག་པོ་དང༌།
མགོ་གཡག་བདུད། གཉའ་ རིང་ ཕྲག་མེད། སྲིན་ པོ། འདྲེ་ སོགས་ སུ་
འབོད་ཅིང་། དེ་དག་གི་མངའ་ཁོངས་ལའང་སོ་སོར་བཟང་ཡུལ་རྒྱན་མེད་
དང༌། བདུད་ཡུལ་གླིང་དགུ། ནག་པོ་དགུ་དུལ། ལང་ཏང་ལིང་ཏང་།
ངམ་ཡུལ་ནག་པོ་བཅས་སུ་འབོད་ལ། ཐུགས་ རྒྱུད་ འཇམ་ ཞིང་ཞི་བདེ་ལ་
ཐུགས་མོས་ཆེ་བ། སྤང་བླང་གི་རྣམ་གཞག་གསལ་ཞིང་འཇུག་ལྡོག་ལ་མཁྱེན་
པ་ཡངས་པ། ཉེ་རིང་ལ་ཕྱོགས་ཞེན་ཆུང་ཞིང་དྲང་བདེན་གྱིས་ཞལ་ལྕེ་གཅོད་



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
པ། ཞི་བའི་ཐབས་ཀྱིས་མངའ་འབངས་སྐྱོང་ཞིང་དྲག་པོ་དཔུང་གིས་ཕྱི་དགྲ་
འདུལ་བ་བཅས་བྱེད་པའི་ཚོ་ཁག་གམ་མི་ལ་ལྷ་ཀླུ་གཉན་གསུམ་སོགས་སུ་འབོད་
ཅིང་། དེ་དག་གི་མངའ་ཁོངས་སུའང་ ལྷ་ཡུལ་ གུང་ ཐང་དང་བོད་ ཁམས་
གཡང་དྲུག་གམ་བོད་ཁམས་གླིང་དགུ་བཅས་སུ་བཏགས་པ་རེད། །
༢. གདོད་མའི་དུས་ཀྱི་རུས་རྟགས་སམ་སྐྱབས་གནས་སོགས་ཀྱི་མིང་ཚོ་
ཁག་གམ་དབང་མཛད་པའི་མིང་དུ་གྱུར་བར་སྙམ། དེ་ཡང་གདོད་མའི་མི་
རྣམས་ཀྱིས་གཙོ་བོར་རྔོན་ལས་ལ་བརྟེན་ནས་འཚོ་བའི་དུས་སུ་རང་བྱུང་ཁམས་
ཀྱི་གནོད་འཚེ་སྣ་ཚོགས་དང་གཅན་གཟན་སོགས་སྲོག་ཆགས་གཞན་གྱི་ཡ་ང་
བའི་འཇིགས་སྣང་མང་པོ་ཐེབས་ཤིང༌། འཚོ་བའི་ཁོར་ཡུག་དེ་ལྟ་བུའི་ཁྲོད་དུ་
མིའི་རིགས་ཀྱིས་གཞན་ལ་སྐྱབས་རེ་བཅོལ་བའི་བློ་སྐྱེས་ཤིང་བློ་དེའི་ཤུགས་ཀྱིས་
རང་ཉིད་སྲོག་ཆགས་ག་གེ་མོ་ཞིག་དང་གཉེན་གྱི་འབྲེལ་བ་ཡོད་པའམ། ཡང་
ན་དེ་རང་གི་མེས་པོ་ཡིན་པར་བསམ་ཞིང་སྲོག་ཆགས་དེས་གཉེན་མི་ནང་བཞིན་
དུས་དང་རྣམ་པ་ཀུན་ཏུ་རང་ཉིད་ལ་གནོད་པ་མི་བྱེད་པར་མ་ཟད། གང་ས་
གང་དུ་ རང་ ཉིད་ལ་ གྲོགས་བྱེད་ པ་ དང་། དེ་དག་ གིས་ མི་ལས་ ལྷག་པའི་
སྟོབས་ཤུགས་དང་སྤོབས་པ་ཐོས་པར་གྱུར་ནས། རང་ཉིད་འཚོ་གནས་དང་
སྲུང་སྐྱོབ་བྱེད་པའི་ནུས་པ་ཇེ་དྲག་ཏུ་གྱུར་བའི་རེ་སྨོན་བཅའ་ཞིང༌། གཉེན་
ཉེ་དང་མེས་པོར་མཐོང་བའི་སྲོག་ཆགས་དེ་དག་རུས་རྒྱུད་ཚོགས་པ་སོ་སོའི་ཁྱད་
པར་འབྱེད་པའི་མཚོན་རྟགས་སམ་རང་ཉིད་ལ་གྲོགས་བྱེད་པའི་སྐྱབས་གནས་
སུ་བཀུར་བ་ཡིན། དེ་ནས་མི་རྣམས་ལ་དངོས་པོ་ཀུན་ལ་བླ་སྲོག་ཡོད་པའི་
འདུ་ཤེས་བྱུང་རྗེས། མི་རྣམས་ཀྱིས་ཡང་ལྷ་ཀླུ་གཉན་གསུམ་ལ་སོགས་པར་
28



༄༅།།བོད་ཀྱི་མངའ་བདག་སྔོན་མའི་རབས་དབང་མཛད་བཅུ་གཉིས་སྐོར་བཤད་པ། །
གཉེན་གྱི་འབྲེལ་བ་ཡོད་པ་དང༌། ཡང་ན་དེ་དག་རང་རང་གི་མེས་པོ་ཡིན་
པར་བསམ་ཞིང༌། གཉེན་ཉེ་དང་མེས་པོ་དེ་དག་གིས་ཐོག་མཐའ་ཀུན་ཏུ་རང་
ཉིད་ལ་མགོན་སྐྱོབ་བྱེད་པའི་རེ་སྨོན་བཅོལ་བ་ལས། རུས་རྒྱུད་ཚོ་པའམ་མི་སོ་
སོའི་སྐྱབས་གནས་དང་རུས་རྟགས་བྱུང་བ་རེད། སྐྱབས་གནས་དང་རུས་
རྟགས་སོགས་ཀྱི་མིང་དེ་དུས་ཀྱི་འཁོར་ལོའི་འགྲོས་དང་བསྟུན་ནས་རུས་དང་།
དཔོན་རིགས། ཚོ་པ། གནས་ཡུལ་སོགས་ཀྱི་མིང་དུ་འགྱུར་བ་ནི་འཛམ་
གླིང་མི་རིགས་སྤྱི་ལ་ཁྱབ་པའི་ཆོས་ཉིད་དུ་གྱུར་ཡོད་པ་རེད། རང་རེ་བོད་པ་
རྣམས་ལ་མཚོན་ནའང་མིའི་རིགས་ཀྱིས་ལྷ་ཀླུ་གཉན་སྲིན་སོགས་དང་གཉེན་
བསྡེབས་པ་དང་། ཡང་ན་དེ་དག་ལས་མིའི་རིགས་མཆེད་པའི་བཤད་སྒྲོས་
ཤིན་ ཏུ་ མང་ བ་ དཔེར་ ན། 《གཡུང༌ དྲུང༌ བོན་ གྱི་ བསྟན་ འབྱུང༌ ཕྱོགས་
བསྡུས་》ལས། མི་ཡི་ རིགས་རུས་ སྔ་རབས་ དང་ པོའི་དུས། ། དབུས་
གཙང་ལྷ་དང་དག་ཀོང་བདུད་ལས་ཆད། ། ཟེར་པའི་བཤད་སྒྲོས་ཡོད་ཅིང་
དོན་དུ་ནི། ། ལྷ་ཀླུ་གཉན་དང་བདུད་བཙན་དམུ་སོགས་ཀྱི། ། ཚ་བོར་གྱུར་
མང་སྤྱིར་བཏང་གཉན་ཚ་ལས། ། ཆད་པའི་རུས་ཆེན་སྡེ་བཞི་ལས་འཕེལ་
ཏེ། ། བར་སྐབས་མིའུ་གདུང་དྲུག་སོགས་ཟེར། ། ཞེས་པ་དང་། དེ་མིན་
བཙན་པོ་ཐོག་མ་གཉའ་ཁྲི་ནི་གནམ་མཁའི་ལྷའམ་ཐེའུ་རང་གང་རུང་གི་རྒྱུད་ལ་
འཁྲུངས་པ་དང་། བོད་རྣམས་སྲིན་པོ་དང༌། རྒྱ་རྣམས་ཀླུ་དང་། ཧོར་ནི་
ལྷ་མ་ཡིན། རྒྱ་གར་ལྷ་བཅས་ལས་མཆེད་པར་སྨྲ་ཞིང་། བོད་ཀྱི་རླངས་
རིགས་དང་འཁོན་རིགས་ཀྱང་ནམ་མཁའི་ལྷ་ལས་མཆེད་པར་འདོད་པ་ལྟ་བུ་
རེད། གདོད་མའི་མི་རྣམས་ཀྱི་གཞན་ལ་སྐྱབས་བཅོལ་བའི་རང་གཤིས་ལ་
29



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
བརྟེན་ནས། ལྷ་ཀླུ་གཉན་སྲིན་སོགས་རང་གི་གཉེན་ཉེ་དང་མེས་པོ་ཡིན་པའི་
འདུ་ཤེས་བཟུང་ཞིང༌། དེ་དག་ལ་དད་པ་དང་མཆོད་བཀུར་བྱས་ནས་རང་གི་
ཚེ་ལ་གནོད་པ་མི་བྱེད་པ་དང༌། ལས་དོན་ལ་བགེགས་རྐྱེན་མི་འབྱུང་ཞིང་
བསམ་དོན་མ་ལུས་ཡིད་བཞིན་དུ་འགྲུབ་པའི་རེ་བ་བཅོལ་བས། མི་རེ་རེ་དང་
རུས་རྒྱུད་ཚོ་པ་སོ་སོའི་སྐྱབས་གནས་སུ་གྱུར་པ་རེད། གདོད་མའི་མི་རྣམས་ཀྱི་
ཤེས་རིག་མ་རྒྱས་པ་དང་འཚོ་བའི་མཐུན་རྐྱེན་གཙོ་བོར་རྔོན་ལས་ལ་བརྟེན་པའི་
དུས་སུ་དགེ་སྡིག་གི་དབྱེ་བ་མེད་པར་མ་ཟད། གསོད་གཏུབ་སོགས་སྡིག་པའི་
ལས་ལ་དགའ་ཞིང་མཁས་པ་དང་། ཤ་ཁྲག་གི་འཚོ་བར་ཕྱོགས་མཁན་དེ་ཚོ་
ལེགས་པའི་ཚད་གཞིར་ བརྩི་ ཡང་སྲིད། ཀུན་སྤྱོད་ཀྱི་ཚད་གཞི་དེ་ལྟ་བུའི་
གནས་ཚུལ་འོག་ཏུ་རང་རང་གི་མེས་པོ་དེ་ལྷ་ཀླུ་གཉན་གསུམ་མ་ཟད་གནོད་
སྦྱིན་དང་བདུད་སྲིན་སོགས་དང་འབྲེལ་བ་ཡོད་པའི་འདུ་ཤེས་ཀྱང་སྐྱེ་སྲིད་ལ།
རུས་ཚོ་གཞན་དང་ཁྱད་པར་འབྱེད་པའི་རྟགས་མཚན་དང་རང་ལ་གྲོགས་བྱེད་
པའི་མགོན་དུའང་བརྩི་སྲིད་ངེས་རེད། དེ་ཡང་གཡུང་དྲུང་བོན་གྱི་སྟོན་པ་
གཤེན་རབ་མ་བྱོན་གོང་དུ་བོད་ཀྱི་མི་རྣམས་ཀྱིས་སེམས་ཅན་གྱི་རིགས་འགའ་
ཞིག་བསད་ནས་ཤ་རུས་ཀྱི་མཆོད་པ་འབུལ་བ་དང་། ཤེ་ཚུ་སྟེ་ཁྲག་གི་སྐྱེམས་
མཆོད་པའི་བདུད་བོན་དང་གདོན་བོན་ལ་དད་ཅིང་། སྐྱེ་འགྲོའི་ཤ་ཁྲག་ལ་
ལོངས་སྤྱོད་ཅིང་བགེགས་ལ་གྲོགས་བྱེད་པ། བདུད་དང་གཉེན་འབྲེལ་བྱེད་
པ། གཞན་པའི་སྐྱེ་འགྲོ་ཡོངས་ལ་གནོད་འཚེ་བྱེད་པའི་བཙན་རྗེ་བྱ་བ་སྐྱབས་
སུ་བསྟེན་པ་ལས་གསལ་པོར་མཚོན། དེ་གདོད་མའི་དུས་སུ་མ་ཟད་རྒྱལ་པོ་ཁྲི་
སྲོང་ལྡེའུ་བཙན་གྱི་དུས་ སུ་བསམ་ཡས་གཙུག་ལག་ཁང་བཞེངས་ཚེའང་ཡང་
30



༄༅།།བོད་ཀྱི་མངའ་བདག་སྔོན་མའི་རབས་དབང་མཛད་བཅུ་གཉིས་སྐོར་བཤད་པ། །
ཁང་དང་། ལྷོ་ཕྱོགས་མཛོད་གསུམ། ཡག་ཤ་ སྟེང་འོག བདུད་འདུལ་
སྔགས་པའི་གླིང་། སྒྲ་བསྒྱུར་རྒྱ་གར་གླིང༌། ཁྲུས་ཁང་གླིང་སོགས་ཀྱི་ཆོས་
སྐྱོང་དེ་སོ་སོར་གནོད་སྦྱིན་ཟངས་འབེ་ཅན་དང་། གནོད་སྦྱིན་ནག་པོ་མཆོད་
གསུམ། གནོད་སྦྱིན་གང་བ་བཟང་པོ། གནོད་སྦྱིན་དེད་དཔོན་ཉི་ཤུ་བརྒྱད།
གནོད་སྦྱིན་ གླང་མགོ་ཅན། ཀླུ་རྒྱལ་ རྒྱུ་ གདལ་ སོགས་ ལ་ གཏད་པ་ དང།
ད་ལྟའང་ཡར་ལྷ་ཤམ་པོ་དང༌། སྐུ་ལ་མཁར་རི། གནོད་སྦྱིན་གང་བཟང་།
གཉན་ཆེན་ཐང་ལྷ་སོགས་ཡུལ་ལྷ་གཞི་བདག་ཏུ་བསྟེན་ཞིང་ཉིན་རྒྱུན་མཆོད་
བཀུར་བྱས་ནས་འཇིག་རྟེན་འདིའི་ གྲོགས་དང་ སྐྱབས་ སུ་རེ་ཞིང༌། ཀླུ་ལ་
མཆོད་བཀུར་བྱས་ནས་ས་སློང་ཞིང་ཆར་ཆུ་ཞུ་བ། ཐ་ན་ཚོ་ཁག་དང་དུད་
ཁྱིམ་ལ་ལས་ད་ལྟ་ད་རུང་ཐེའུ་རང་དང་ཤ་བཟའ་ཧོར་མོ། ཝ། ཁྱི། སྟག་
སོགས་སྲུང་མའམ་བླར་བསྟེན་ཞིང་གསོལ་མཆོད་བྱེད་པ་ལས་ཀྱང་རྟོགས་ཐུབ།
གདོད་མའི་བོད་པ་རྣམས་ཀྱིས་དེ་ལྟར་ལྷ་ཀླུ་གཉན་སྲིན་དང་གནོད་སྦྱིན་སོགས་
ལ་སྐྱབས་བཅོལ་ཞིང་གསོལ་མཆོད་བྱས་པ་ལ་བརྟེན་ནས་སྐྱབས་གནས་དང་
བླའི་མིང་རུས་རྒྱུད་དང་ཚོ་པའི་མིང་དུ་ཐོགས་པའང་རང་རེ་རྣམས་ཀྱི་ད་ལྟའི་
སྲོལ་ལས་ཤེས། དེ་ཡང་སྲུང་མར་དཔལ་ལྡན་ལྷ་མོ་བསྟེན་པའི་དུད་ཁྱིམ་དང་
ཚོ་ པས་བུ་ཕྲུག་སྐྱེས་ ན་ མིང་ ལ་ དཔལ་ ལྡན་ རྒྱལ། དཔལ་ ལྡན་ དོན་གྲུབ།
དཔལ་ལྡན་ཚེ་རིང་། དཔལ་ལྡན་བཀྲ་ཤིས། ལྷ་མོ་སྐྱིད། ལྷ་ མོ་འཚོ།
ལྷ་མོ་ཚེ་རིང་སོགས་འདོགས་པ་དང༌། རྡོ་རྗེ་ཕག་མོར་གཏད་ནས་སྐྱེས་པའི་
མི་ལ་རྡོ་རྗེ་རྒྱལ་དང་། རྡོ་རྗེ་ཐར། ཕག་མོ་དོན་གྲུབ། ཕག་མོ་ཚེ་རིང་།
རྡོ་རྗེ་བཀྲ་ཤིས། ཕག་རྒྱལ། རྡོ་རྗེ་འཚོ། རྡོ་རྗེ་སྐྱིད། ཕག་མོ་འཚོ།
31



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
རྡོ་རྗེ་སྒྲོལ་མ་སོགས་འདོགས་ཤིང་།༧ ཀླུ་ལ་དད་ཅིང་གསོལ་མཆོད་བྱེད་དགའ་
བའི་དུད་ཁྱིམ་དང་ཚོ་པའི་ཁྲོད་དུ་མིང་ལ་ཀླུ་འབུམ། ཀླུ་བྱམས། ཀླུ་མོ་འཚོ།
ཀླུ་མོ་རྒྱལ། ཀླུ་མོ་བྱམས་སོགས་ཟེར་བ་ཤིན་ཏུ་མང་ལ། གཡུང་དྲུང་བོན་ལ་
དད་པའི་དུད་ཁྱིམ་དང་ཚོ་པའི་ཁྲོད་དུ་མིང་ལ་གཡུང་དྲུང་རྒྱལ་དང་། གཡུང་
དྲུང་ཐར། གཡུང་དྲུང་འཚོ། གཡུང་དྲུང་སྐྱིད་སོགས་ཟེར་བ་ཧ་ཅང་མང་།
ཡང་རྒྱ་རིགས་ ཀྱི་དཔའ་རྟུལ་ཞིག་ཨ་མྱེས་ཡུལ་ལྷར་འབོད་ ཅིང་དད་མཁན་
རྣམས་ཀྱིས་མིང་འདོགས་ནའང་བུན་ཁྲང་དང༌། བུན་ཁྲང་རྒྱལ། བུན་ཁྲང་
ཐར། བུན་ཁྲང་སྐྱིད། བུན་ཁྲང་འཚོ། ཡུལ་ལྷ་སྐྱིད་སོགས་ཟེར། མདོ་
སྨད་ཕྱོགས་སུ་ཨ་མྱེས་ཤ་བོ་ཞེས་པའི་གནས་བདག་གཅིག་ཡོད་པ་དེར་གཏད་
ནས་སྐྱེས་པའི་མི་ལ་ཤ་བོ་སྐྱབས། ཤ་བོ་རྒྱལ། ཤ་བོ་སྐྱིད། ཤ་བོ་སྒྲོལ་མ།
ཤ་མོ་ཚེ་རིང་སོགས་ཟེར་བ་ཡིན། དེ་མིན་བླའི་མིང་ཚོ་པའི་མིང་དུ་འབྱོར་
བར་མཚོན་ནའང་། འཇང་གིས་ཁྱི་ལ་བླ་བྱེད་པས་འཇང་ཁྱི་དམར་ཚང་ཟེར་
བ་དང༌། མཚོ་སྔོན་ཞིང་ཆེན་དཔའ་ལུང་རྫོང་གི་སྟག་ཚང་གྲོང་ཚོར་གཅན་
གཟན་སྟག་ལ་བླ་བྱེད་པས་མིང་ཡང་དེ་ལྟར་ཐོགས་པ་ཡིན། ཡང་མཚོ་སྔོན་
ཞིང་ཆེན་ཐུན་ཏེ་རྫོང་གི་ལྔ་དཀར་ཚོ་པར་མི་རྣམས་ཀྱིས་སྔོན་ཆད་ཝ་དཀར་པོ་
ཞིག་ལ་བླ་བྱས་པས་ཁོ་ཚོའི་གྲོང་ཚོའི་མིང་ལའང་ཝ་དཀར་ཞེས་འབོད་ཀྱིན་ཡོད་
པ་ལྟར་རེད། དཔེ་འདི་དང་འདི་ལྟ་བུ་བོད་ཁམས་གཞན་དུའང་མང་པོ་ཡོད་
སྲིད་ཀྱང་བརྩད་གཅོད་པའི་ཁོམ་ལོང་མ་བྱུང་བས་རེ་ཞིག་འདི་ཙམ་གྱིས་འཐུས་
པར་བྱ།།
དེས་ན་དབང་མཛད་བཅུ་གཉིས་ཀྱི་མིང་ལ་གནོད་སྦྱིན་ནག་པོ་དང་ལྷ་ཀླུ་
32



༄༅།།བོད་ཀྱི་མངའ་བདག་སྔོན་མའི་རབས་དབང་མཛད་བཅུ་གཉིས་སྐོར་བཤད་པ།
གཉན་སྲིན་སོགས་ཟེར་བའང་དེ་དག་མི་མ་ཡིན་པའི་ལྷ་འདྲེ་དངོས་ཡིན་པས་དེ་
ལྟར་ཟེར་བ་མིན་ཏེ། རྒྱ་རིགས་ཀྱིས་གདོད་མའི་དུས་སུ་ཉི་མ་དང་མེ་ལྷར་
མཆོད་བཀུར་བྱས་ཏེ་སྐྱབས་བཅོལ་བ་ལ་བརྟེན་ནས། རྒྱལ་པོ་ཐོག་མ་དག་གི་
མིང་ལའང་“ $ ”དང་“ # #”ཞེས་མེ་ལྷའི་མིང་ཐོགས་པ་ལྟར། གདོད་
མའི་བོད་པ་རྣམས་ཀྱིས་བསྟེན་པའི་བླ་དང་གསོལ་བའི་མགོན་གྱི་མཚན་དུས་ཀྱི་
འཁོར་ལོའི་ འགྲོས་ དང་ བསྟུན་ནས་ རུས་ ཚོའམ་ དབང་ མཛད་ པའི་ མིང་ དུ་
ཐོགས་པ་རེད། དེར་བརྟེན་དབང་མཛད་དེ་དག་ནི་ལྷ་ཀླུ་གཉན་སྲིན་སོགས་
ལ་སྐྱབས་བཅོལ་བའི་རུས་རྒྱུད་ཚོ་ཁག་གམ་ཚོ་ཁག་དེ་དག་གི་འགོ་གཙོ་རྐྱང་
རྐྱང་ཡིན་ཞེ་ནའང་དོན་དང་གནས་པར་སྙམ་མོ།
གཉིས། དབང་མཛད་བཅུ་གཉིས་བྱོན་པའི་དུས་རབས་བཤད་པ།
དེ་ཡང་དབང་མཛད་བཅུ་གཉིས་ནི་སྐབས་དེའི་བོད་ཀྱི་མངའ་ཁོངས་སྤྱི་
ལ་དབང་སྒྱུར་པའི་འགྲོ་བ་མི་རྐྱང་རྐྱང་ཡིན་པའི་དབང་དུ་བྱས་ན། ང་ཚོས་
ཐོག་མར་ངེས་དགོས་པ་ནི་དབང་མཛད་དེ་དག་དུས་སྐབས་ནམ་ཞིག་ལ་བྱོན་པ་
དེ་ཡིན་པས། འདིར་དེའི་སྐོར་ཅུང་ཟད་གླེང་ན། 《གཡུང་དྲུང་བོན་གྱི་
བསྟན་འབྱུང་ཕྱོགས་བསྡུས་》ལས། དེ་རྗེས་མི་ལས་གདོན་གྱུར་བདུད་ཀྱིས་
བཟུང་། ། རྩི་ཤིང་རྡོ་ཁང་བྲག་ལ་གནས་བཅས་ནས། ། བོད་ཀྱི་ཆུ་བོ་བཞི་
འདུས་འགོ་མཇུག་བཟུང་། ། མི་དང་བསྡོངས་ཏེ་གཉེན་ལ་དོ་རུ་བསྡོ། །
བདུད་སྲིན་མི་དང་སྲིད་བསྡེབས་དམག་དཔུང་འདྲེན། ། སྟོན་པ་བྱོན་ནས་



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཐམས་ཅད་དབང་དུ་བསྡུས། ། ལྷ་སྲིན་སྡེ་བརྒྱད་བཀའ་བསྒོས་དམ་ལ་བཞག།
མི་ལ་ལྷ་གསོལ་བྱུར་ཕུད་བཀའ་ལུང་ཕོག ། ཅེས་དབང་མཛད་བཅུ་གཉིས་ཀྱི་
ཡ་གྱལ་བདུད་ཀྱིས་དབང་མཛད་དུས་གཡུང་དྲུང་བོན་གྱི་སྟོན་པ་གཤེན་རབ་
འཁྲུངས་པར་བསྟན་ཡོད། དེས་ན་གཡུང་དྲུང་བོན་གྱིས་བཤད་སྒྲོས་ལ་སྟོན་
པ་གཤེན་རབ་འཁྲུངས་ནས་མི་ལོ་ཆིག་ཁྲི་བདུན་སྟོང་དགུ་བརྒྱ་ལྷག་འདས་
ཞེས་པ་དང༌། མི་ལོ་སུམ་སྟོང་བརྒྱད་བརྒྱ་འདས་ཞེས་པ་གཉིས་ཡོད་པ་
ལས་སྔ་མ་དེ་སྔ་དྲགས་པར་སྙམ། ཕྱི་མ་ལྟར་ན་དབང་མཛད་བཅུ་གཉིས་ཀྱི་
ཡ་གྱལ་བདུད་ཀྱིས་དབང་མཛད་པའི་དུས་སྐབས་ནི་ལོ་སུམ་སྟོང་བརྒྱད་བརྒྱའི་
སྔོན་ཡིན་ལ། སྐབས་དེར་མདའ་གྲི་མདུང་གསུམ་དང་སྟ་རེ་དགྲ་སྟ། ཕུབ་
དང་རྣ་རྒྱན་སོགས་ཡོད་པ་ལ་བརྟགས་ན། བོད་ཀྱི་སྤྱི་ཚོགས་འཕེལ་རྒྱས་སུ་
ཕྱིན་ནས་ཟངས་དང་ལྕགས་སོགས་བཙོ་སྦྱངས་བྱས་ནས་ཐོན་སྐྱེད་ལག་ཆ་དང་
འཚོ་བའི་ཡོ་བྱད། དམག་འཐབ་ཀྱི་མཚོན་ཆ། མཛེས་བྱེད་ ཀྱི་རྒྱན་ཆ་
སོགས་ལས་སྣོན་བྱེད་ཤེས་པའི་དུས་ལ་སླེབས་ཡོད། འོ་ན་དུས་སྐབས་དེ་ནམ་
ཞིག་ལ་ངོས་འཛིན་དགོས་ཤེ་ན། བོད་ལྗོངས་སུ་ལོ་ངོ་སྟོང་ཕྲག་གསུམ་སྔོན་གྱི་
ཟངས་ཆས་ ཐོན་ པ་ དང༌། 《བོད་ལྗོངས་ཀྱི་ གནའ་ རྫས་ རྟོག་ ཞིབ་ གནད་
བསྡུས་》ལས་བོད་འདི་སྤྱི་ལོ་སྔོན་གྱི་ལོ་ཆིག་སྟོང་ཙམ་ནས་ལྕགས་རིགས་དུས་
སྐབས་སུ་སླེབས་པར་འདོད་པ་ལ་གཞིགས་ན། ལག་ཆར་མདའ་གཞུ་འཕེན་
པ་དེ་ནས་བྱུང་། ། སྟ་རེ་དགྲ་སྟ་དུས་དེར་ལག་ཆར་བྱུང༌། ། ལག་ཆར་ཁ་
ཊཾ་རྩེ་གསུམ་དེ་ནས་བྱུང་། ། ལག་ཆ་མདུང་ལ་བྱེད་པ་དེ་ནས་བྱུང༌། །@
ཞེས་པ་དེའང་ལོ་ངོ་སྟོང་ཕྲག་གསུམ་གྱི་སྔ་རོལ་ཡིན་པར་སྙམ་ལ། བོད་ལྗོངས་
34



༄༅།།བོད་ཀྱི་མངའ་བདག་སྔོན་མའི་རབས་དབང་མཛད་བཅུ་གཉིས་སྐོར་བཤད་པ།
ཀྱི་ཆབ་མདོ་མཁར་རོ་ས་ཁུལ་དུ་ལོ་སྟོང་ཕྲག་བཞི་ལྔའི་སྔོན་གྱི་རུས་པའི་རྒྱན་ཆ་
མང་པོ་ཐོན་པ་དང༌། ལོ་ངོ་སྟོང་ཕྲག་གསུམ་བཞིའི་སྔོན་དུ་བྲིས་པའི་བོད་
ལྗོངས་ཤན་རྩྭ་རྫོང་གི་ཇགས་གླིང་གི་བྲག་རིས་སུ་མི་གཉིས་ཀྱིས་ནོར་ཞིག་གི་སྣ་
ནང་དུ་ ཐག་ པ་དྲངས་ནས་སྔོན་དུ་ཁྲིད་པ་དང་། སྐྱ་མི་ཞིག་གིས་ཕྱིས་ སུ་
འདེད་ཅིང་དེའི་རྗེས་སུ་ཁྱི་གཉིས་འབྲང་པར་བཀོད་པ་@ལྟར་ན། བོད་ཀྱིས་
ལོ་ངོ་སྟོང་ཕྲག་གསུམ་བཞིའི་སྔོན་ནས་འབྲོང་བཟུང་ནས་ནོར་དུ་བཏུལ་བ་དང་།
རྐྱང་བཟུང་ནས་ཞོན་པར་འདུལ་གྱིན་ཡོད་པས། 《རྒྱལ་པོ་བཀའ་ཐང་》ལས།
དེ་ནས་ཟ་རམ་སྐྱེས་དྲུག་དབང་བྱས་ཏེ། །ཡུལ་མིང་སྟོང་སྡེ་བཅོ་བརྒྱད་བྱ་
བར་བཏགས། ། སྔ་རྟགས་རྟ་ཞོན་རྣ་ཆ་འདོགས་པ་བྱུང་། ། ཞེས་རྐྱང་
རྒོད་བཏུལ་ནས་བཞོན་པ་བྱེད་ པ་ དང་རྣ་རྒྱན་འདོགས་པའི་སྲོལ་བྱུང་ བར་
བཀོད་པ་དེ་ནི་མ་མཐར་ཡང་ལོ་སྟོང་ཕྲག་གསུམ་གྱི་སྔ་རོལ་གྱི་བྱུང་བ་ཡིན་པར་
ངེས། དེས་ན་དབང་མཛད་བཅུ་གཉིས་བྱོན་པའི་དུས་ནི་མ་མཐར་ཡང་ལོ་
སྟོང་ཕྲག་གསུམ་གྱི་སྔ་རོལ་ནས་སྤྱི་ལོ་སྔོན་གྱི་དུས་རབས་གཉིས་པའི་བར་ཡིན་
པར་ངེས་སོ། །
གསུམ། དབང་མཛད་བཅུ་གཉིས་ཀྱི་མངའ་ཁོངས་བཤད་པ།
གོང་དུ་བརྗོད་པ་ལྟར་དབང་མཛད་བཅུ་གཉིས་དེ་ལོ་ངོ་སུམ་སྟོང་གི་སྔ་
རོལ་ནས་སྤྱི་ལོ་སྔོན་གྱི་དུས་རབས་གཉིས་པའི་བར་དུ་རིམ་བཞིན་བྱོན་པའི་བོད་
སྤྱི་ལ་དབང་སྒྱུར་མཁན་རྐྱང་རྐྱང་ཡིན་ན། དེ་དག་གི་དབང་སྒྱུར་མངའ་
35



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཁོངས་ཀྱི་རྒྱ་ཁྱོན་ངེས་པར་བྱེད་ པ་ནི་ སྐབས་འདིའི་ གཡོལ་ཐབས་མེད་ པའི་
དཔྱད་གཞིར་གྱུར་འདུག དེས་ན་དབང་མཛད་དེ་དག་གི་ཡུལ་གྱི་མིང་ལ་
བརྟགས་ན་དབང་མཛད་བཅུ་གཉིས་ཀྱི་གཉིས་པ་རེ་སྡེ་མགོ་གཡག་བདུད་དང་
བརྒྱད་པ་ཀླུས་དབང་བྱེད་དུས་ཡུལ་གྱི་ཁྱོན་ལ་གླིང་དགུ་ཡོད་པ་དང་། བཅུ་
པ་ཟ་རིད་སྤུན་དྲུག་དག་གིས་དབང་བྱེད་དུས་སྟོང་སྡེ་བཅོ་བརྒྱད་ཡོད་ཀྱང་།
དེ་དག་ད་ལྟའི་ ས་ཆ་ གང་དག་ལ་ ཁྱབ་པ་ གསལ་ པོ་ཞིག་རྟོགས་དཀའ་བས།
སྐབས་དེའི་མངའ་ཁོངས་སིལ་བུར་ཐོར་བ་ལས་གྲུབ་པའི་རྒྱལ་ཕྲན་སིལ་མ་བཅུ་
གཉིས་ཀྱི་མངའ་ཁོངས་ལས་བརྟག་དགོས་པར་གྱུར། དེ་ཡང་རྒྱལ་ཕྲན་སིལ་
མ་བཅུ་གཉིས་ནི། 《ཏུན་ཧོང་གཏེར་ཡིག་》དང་《ལྡེའུ་ཆོས་འབྱུང་》སོགས་
ལོ་རྒྱུས་ཡིག་ཚང་སྔ་ཤོས་སུ་བྱུང་ལྟར་ཡིན། (གོང་གི་རྩོམ་ཡིག་ཏུ་ཆ་ཚང་དྲངས་
ཡོད།) རྒྱལ་ཕྲན་དེ་དག་གི་མིང་ལ་བརྟགས་ནས་མང་ཆེ་བ་རུས་རྒྱུད་ཚོ་ཁག་ལས་
གྲུབ་པར་མ་ཟད། དེ་དག་གི་མངའ་ཁོངས་ཕལ་ཆེ་བ་ད་ལྟའང་འོལ་སྤྱི་ཙམ་
ཞིག་ངོས་འཛིན་ཐུབ། དེ་ཡང་འཆིམས་ཡུལ་ནི་བོད་ཀྱི་རུས་ཚན་མཆིམས་
ཅན་གྱིས་བཟུང་བའི་ཡུལ་ཏེ་ད་ལྟའི་གྲ་ནང་རྫོང་གི་མཆིམས་ཞེས་པའི་ས་ཡི་
ཁྱོན་ལ་ཟེར་ཞིང༌། ཞང་ཞུང་ཡང་སྲོང་བཙན་དུས་སུ་སྟོད་གྲུ་གུའི་སོ་མཚམས་
ནས་སྨད་སུམ་པའི་སོ་མཚམས་བར་དུ་བཤད་ཀྱང་།༧ སྐབས་འདིའི་ཞང་ཞུང་
ཞེས་པ་ས་ཁྱོན་དེ་འདྲ་ཆེན་པོ་ཞིག་ལ་སྟོན་གྱི་མེད་པར། ད་ལྟའི་མངའ་རིས་
ཀྱི་ས་སྣེ་ཟིན་པ་ཙམ་ལ་གོ་བར་སྙམ། མྱང་རོ་མཆད་ཀར་ནི་བོད་རང་སྐྱོང་
ལྗོངས་ཁང་དམར་རྫོང་ནས་ གཞིས་ ཀ་རྩེ་ རྫོང་བར་དུ་བཞུར་ པའི་མྱང་ཆུའི་
འབབ་ཡུལ་དུ་ཡོད་པར་འདོད། སྣུབས་ཡུལ་ཡང་བོད་ཀྱི་ཡབ་འབངས་རུས་
༢6



༄༅།།བོད་ཀྱི་མངའ་བདག་སྔོན་མའི་རབས་དབང་མཛད་བཅུ་གཉིས་སྐོར་བཤད་པ།
*
ས
--
---བ ---
--
--
- == ༧
བ ཐ
ལ ཆ
= སས
། ལོ༌*
་
་
ཟབ་
སཾམ་ཁབ་ -
--
--
--
-
-
-
-
ས་
དྲུག་གི་ཡ་གྱལ་གནུབས་ཀྱིས་བཟུང་བའི་ཡུལ་ལ་ཟེར་ཏེ་ད་ལྟའི་གཙང་རིན་
སྤུངས་རྒྱུད་ཡིན། ཡུལ་ཉང་རོ་ཤམ་པོ་ནི་ད་ལྟའི་རྒྱལ་རྩེ་རྫོང་ཡིན་པ་ཇོ་ནང་
ཏ་ར་ན་ཐས་གསུངས། ཀྱི་ར་ལྗོངས་ཀྱང་རུས་ཚན་ཀྱི་འཚོ་གནས་བྱེད་ས་སྟེ་
དབུ་རུའི་ཀྱི་སྟོད་ཀྱི་སྨད་ཅེས་པ་དེ་ཡིན་པར་སྙམ། ཡུལ་ངས་པོ་ ཁྲ་སྣ་ནི་
《ཏུན་ཧོང་གཏེར་ཡིག་》ལྟར་ན། ལྷ་ས་གྲོང་ཁྱེར་གྱི་བྱང་ངོས་འཕན་ཡུལ་
ཟེར་བ་དེ་ཡིན། ས་ཁུལ་དེར་བོད་ཀྱི་བཙན་པོ་གནམ་རུ་སྲོང་བཙན་གྱི་སྔོན་
ལ་ངས་པོར་འབོད་ཀྱང་བཙན་པོ་དེས་ཡུལ་ཁམས་དེ་དབང་དུ་བཟུང་ རྗེས།
བཀའ་ཕབ་ནས་ཡུལ་ངས་པོ་ཞེས་པ་ནས་འཕན་པོ་ཞེས་པར་བརྗེས་པ་རེད།ང་ཚེ
འོལ་ཕུ་ཡང་མཁར་རམ་འོལ་ཡུལ་སྤང་ཀར་ཞེས་པ་ནི་རྒྱུ་མཚན་གང་གི་སྒོ་ནས་
བཏགས་པ་གསལ་པོ་མི་ཤེས་མོད། བོད་ལྗོངས་ལྷོ་ཁ་ཁུལ་ཟངས་རི་རྫོང་སུ་
འོལ་ཀ་ཞེས་པའི་ས་ཁུལ་ཞིག་ཡོད་པ་དེའི་རྒྱས་མིང་ཡིན་ནམ་ སྙམ་ན་མཁྱེན་
ལྡན་རྣམས་ཀྱིས་ དཔྱད་པར་འཚལ། ཉང་ཡུལ་རྣམ་གསུམ་ ཡང་རུས་ཚན་
ཉང་སྡོད་པའི་ཡུལ་ལམ་ཉང་ཆུ་འབབ་ཡུལ་ཏེ་ཀོང་པོ་རྒྱ་མདའ་ནས་ཉིང་ཁྲི་
རྫོང་བར་གྱི་ས་ཡི་ཁྱོན་ཡིན་ལ། དྭགས་ཡུལ་སེ་མོ་གྲུ་བཞི་ནི་རུས་ཚན་དྭགས་
ཀྱིས་བཟུང་བའི་ཡུལ་དེ་ད་ལྟའི་བོད་ལྗོངས་ཀྱི་རྒྱ་ཚ་རྫོང་དང་གླང་རྫོང་གཉིས་
ཀྱི་མངའ་ཁོངས་དེ་དག་ཡིན། ཡུལ་ཀྲིས་སྣ་རོལ་མོ་གོང་དང་ཡུལ་འབྲོག་མོ་
རྣམ་གསུམ་ཡང་ད་ལྟའི་ས་ཆ་འདི་རེད་ཅེས་མཛུབ་མོ་འཛུགས་མི་ཕོད་རུང་
དབུས་གཙང་གཉིས་ཀྱི་ཁྱོན་ལས་འདས་མེད་པར་སྙམ། མདོར་ན། རྒྱལ་
ཕྲན་སིལ་མ་བཅུ་གཉིས་ཀྱི་མངའ་ཁོངས་ནི་ཕལ་ཆེར་དབུས་གཙང་གཉིས་ཀྱི་
ཁོངས་སུ་འདུས། དེས་ན་རྒྱལ་ཕྲན་བཅུ་གཉིས་གོང་བུ་གཅིག་ཏུ་གྱུར་པའི་
37



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
དུས་ཏེ་དབང་མཛད་བཅུ་གཉིས་ཀྱི་དང་པོ་གནོན་སྦྱིན་ནག་པོ་ནས་བཅུ་པ་ཟ་
རིད་སྤུན་དྲུག་བར་གྱི་དབང་སྒྱུར་ མངའ་ ཁོངས་ཀྱང་ཆེས་ཆེ་ནའང་དབུས་
གཙང་རུ་བཞིའི་ཁྱོན་ལས་བརྒལ་མེད་པ་མངོན་དུ་གསལ་ལོ། །
བཞི། དབང་མཛད་བཅུ་གཉིས་དུས་ཀྱི་
དཔལ་འབྱོར་གཉེར་ཚུལ་བཤད་པ།
དེ་ཡང་དབང་མཛད་བཅུ་གཉིས་ནི་ལོ་ངོ་སྟོང་ཕྲག་གསུམ་གྱི་སྔ་རོལ་ནས་
རིམ་པར་བྱོན་པ་གཞི་བྱས་ནས་ཅུང་ཟད་དཔྱད་ན། དུས་སྐབས་དེར་བོད་ཀྱི་
སྤྱི་ཚོགས་ཕྱོགས་ཡོངས་ནས་འཕེལ་རྒྱས་བྱུང་སྟེ། ཞིང་ཕྱུགས་ཐོན་སྐྱེད་དང་
ལག་ཤེས་བཟོ་ལས་ངེས་ཅན་རེ་གཉེར་གྱིན་ཡོད་པ་རེད། བོད་ལྗོངས་ཆབ་
མདོ་ས་ཁུལ་གྱི་མཁར་རོ་གྲོང་ཚོའི་ཉེ་འདབས་སུ་ལོ་ངོ་སྟོང་ཕྲག་བཞི་ལྔའི་སྔོན་
གྱི་གནའ་ཤུལ་རྨིད་གྲུ་བཞི་མ་ཆིག་ཁྲི་ཙམ་རྙེད་པ་ལས་ཁང་པ་ཉེར་བདུན་དང་
ལོ་ཏོག་སའོ་(#)འབོར་ཆེན་ཐོན་པ་ལྟར་ན། སྐབས་དེར་ས་བབ་དམའ་ཞིང་
གནམ་གཤིས་ དྲོ་བ་དང་ཆུ་ ཁུངས་འཛོམས་ པའི་ས་ཆར་ གྲོང་ཚོ་ཆགས་ནས་
གཏན་སྡོད་བྱེད་ཅིང་། སྤང་ཐང་ཞིང་དུ་རྨོས་ནས་ལོ་ཏོག་འདེབས་འཛུགས་
བྱེད་པ་དང་། 《བཀའ་ཐང་སྡེ་ལྔ་》ལས་དབང་མཛད་བཅུ་གཉིས་ཀྱི་ལྔ་པ་ཟ་
རམས་སྐྱེས་དྲུག་གི་རིང་ལ་རྟ་ཞོན་པའི་སྲོལ་དར་གསུངས་པ་བཞིན་དུས་སྐབས་
དེར་བོད་པ་རྣམས་ཀྱིས་རྐྱང་དང༌། འབྲོང༌། གནའ། རྒོ་བ། ཕག་
རྒོད་སོགས་རི་སྐྱེས་སྲོག་ཆགས་རྣམས་བཟུང་ནས། རྟ་ནོར་ར་ཕག་སོགས་སུ་
38



-
-
---
༄༅།།བོད་ཀྱི་མངའ་བདག་སྔོན་མའི་རབས་དབང་མཛད་བཅུ་གཉིས་སྐོར་བཤད་པ།
བཏུལ་ཏེ་ཕྱུགས་ལས་ཐོན་སྐྱེད་ཀྱང་གཉེར་གྱིན་ཡོད་པ་ལོ་ངོ་སྟོང་ཕྲག་བཞི་ཙམ་
འགོར་བའི་བོད་ལྗོངས་ཤན་རྩ་རྫོང་ཁོངས་ཀྱི་ཇགས་གླིང་བྲག་རིས་སུ་རྟ་ཞོན་
ནས་གཡག་འདེད་ཅིང་ཁྱི་ཁྲིད་པ་སོགས་བརྐོས་ཡོད་པ་དང་། ལོ་སྟོང་ཕྲག་
བཞི་ལྔའི་སྔོན་གྱི་མཁར་རོའི་ གནའ་ ཤུལ་ནས་ ཕག་ དང་ གནའ་ སོགས་ སྲོག་
ཆགས་བཅུ་ཕྲག་འགའི་རུས་པ་ཐོན་པ་དང་། ཐོག་ཁང་རིམ་པ་གཉིས་ཅན་
ཡོད་པའི་གཤམ་འོག་ཏུ་ཕྱུགས་ཟོག་འཇུག་པ་བཅས་ལས་རྟོགས་ཐུབ། དེ་
མིན་བོད་ལྗོངས་ཉིང་ཁྲི་ས་ཁུལ་གྱི་མེ་ཏོག་ཤང་མེ་ཏོག་གྲོང་ཚོ་དང་ཉིང་ཁྲི་རང་
དུ་རྡོ་ཆས་གསར་པའི་དུས་ཀྱི་རྫ་ཆས་ཐོན་ཞིང་དཔི ཆབ་མདོ་ས་ཁུལ་གྱི་ཞའོ་ཨེན་
ཏེ་ས་ཆར་ལོ་ངོ་སྟོང་ཕྲག་བཞིའི་སྔོན་གྱི་དུར་ཐོན་པ་ལས་རྫ་ཆས་ཡོད་པ་དང་།
མཁར་རོ་གནའ་ཤུལ་ལས་རྫ་ཆས་སྣ་ཚོགས་ཐོན་ཞིང་རྫ་ངོས་སུ་ཐགས་འཐག་
པའི་རི་མོ་ཡོད་པ་བཅས་ལ་བརྟགས་ན། སྐབས་དེར་ས་རྫ་བསྲེགས་ནས་
དཀར་ཡོལ་དང་སྡེར་མ་སོགས་འཚོ་བའི་ཡོ་བྱད་སྣ་ཚོགས་ལས་ཏེ་བཀོལ་སྤྱོད་
དམ་བརྗེ་རེས་བྱེད་ཅིང་། བལ་སྐུད་ལ་སོགས་པས་ཐགས་འཐག་ནས་གོན་
ཆས་དང་སྦྲ་གུར་སོགས་བཟོ་བར་མ་ཟད། གནའ་བོའི་ཡིག་ཚང་རྣམས་སུ།
ལག་ཆར་མདའ་གཞུ་འཕེན་པ་དེ་ནས་བྱུང་། ། སྟ་རེ་དགྲ་སྟ་དུས་དེར་ལག་
ཆར་བྱུང་། ། ལག་ཆར་ཁ་ཊཾ་རྩེ་གསུམ་དེ་ནས་བྱུང༌། ། ཞེས་པ་ཇི་བཞིན་
ཟངས་ལྕགས་བཙོ་སྦྱངས་བྱས་ནས་མདའ་གྲི་མདུང་གསུམ་སོགས་དགྲ་འཐབ་
ཀྱི་མཚོན་ཆ་དང་འཚོ་བའི་ཡོ་བྱད། ཐོན་སྐྱེད་ཀྱི་ལག་ཆ། མཛེས་པའི་རྒྱན་
ཆ་བཅས་བཟོས་ནས་བཀོལ་སྤྱོད་དང་ཚོང་ཟོག་བརྗེ་རེས་བྱེད་པ་བོད་ལྗོངས་སུ་
ལོ་ངོ༌ སུམ་ སྟོང་ སྔོན་ གྱི་ ཟངས་ ཆས་ ཐོན་ པ་ ལས་ གསལ་ པོར་ རྟོགས་ ཐུབ།



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
མདོར་ན། དབང་ མཛད་བཅུ་གཉིས་ ཀྱི་ རྗེས་ མ་ བཞིའི་རིང་ལ་ བཟོ་ ཞིང་
ཕྱུགས་གསུམ་དང་ལག་ཤེས་བཟོ་ལས་དར་བར་བརྗོད་པ་བཞིན་སྐབས་དེ་དག་
ཏུ་སྔར་གྱི་མ་རྨོས་ལོ་ཏོག་འཐུ་བ་དང༌། རི་སྐྱེས་སྲོག་ཆགས་རྔོན་པ་སོགས་ཀྱི་
རྨང་བཞིའི་སྟེང་ཞིང་ཕྱུགས་ལས་དང་། ལག་ཤེས་བཟོ་ལས། དངོས་ཟོག་
བརྗེ་རེས་བཅས་ཀྱི་ལས་བྱུང་བས། སྐབས་དེའི་སྤྱི་ཚོགས་ཧྲིལ་ པོ་གོང་དུ་
འཕེལ་བར་དཔལ་འབྱོར་གྱི་ཆ་རྐྱེན་ངེས་ཅན་ཞིག་བསྐྲུན་པ་རེད།
ལྔ།
དབང་མཛད་བཅུ་གཉིས་དུས་ཀྱི་སྤྱི་ཚོགས་ཀྱི་ངོ་བོ་བཤད་པ།
དེ་ཡང་དབང་མཛད་བཅུ་གཉིས་ནི་ལོ་ངོ་སུམ་སྟོང་སྔོན་ནས་སྤྱི་ལོ་སྔོན་གྱི་
དུས་རབས་ གཉིས་ པའི་བར་དུ་དབུས་གཙང་ཙམ་གྱི་ས་ ཡི་ དཀྱིལ་འཁོར་ལ་
དབང་སྒྱུར་མཁན་ཡིན་པ་གཞིར་བྱས་ནས། སྐབས་དེའི་སྤྱི་ཚོགས་ཀྱི་ངོ་བོ་
ཅུང་ཟད་སྤྲོས་ན། མིའི་རིགས་བྱུང་བ་ནས་གདོད་མའི་མི་ཚོགས་དང༌། མ་
རྒྱུད་སྤྱི་ཚོགས། ཕ་རྒྱུད་སྤྱི་ཚོགས། གྲལ་རིམ་སྤྱི་ཚོགས་བཅས་རྣམ་པ་མི་
འདྲ་བ་བཞི་བརྒྱུད་པ་ལས། སྐབས་དེའི་སྤྱི་ཚོགས་ནི་གྲལ་རིམ་སྤྱི་ཚོགས་སུ་
མངོན་པར་སླེབས་ཡོད་པར་སྙམ། རྒྱུ་མཚན་ནི། །
༡. གྲལ་རིམ་གྱི་དབྱེ་བ་གསལ་ཞིང་འགལ་བ་ཛ་དྲག་ཡིན་པ། གྲལ་
རིམ་ནི་ལོ་རྒྱུས་ཀྱི་སྣང་ཚུལ་ཞིག་སྟེ་མིའི་རིགས་ཀྱི་ཐོན་སྐྱེད་གོང་དུ་འཕེལ་བའི་
ལོ་རྒྱུས་ཀྱི་དུས་རིམ་ངེས་ཅན་ཞིག་དང་འབྲེལ་བ་ཡོད་ལ། དེས་ན་རང་རེ་
བོད་ལ་གྲལ་རིམ་གྱི་དབྱེ་བ་ནམ་བྱུང་བ་ཡིན་ཞེ་ན། དུས་འདི་ལས་བྱུང་བ་
40



༄༅།།བོད་ཀྱི་མངའ་བདག་སྔོན་མའི་རབས་དབང་མཛད་བཅུ་གཉིས་སྐོར་བཤད་པ། །
-
-
-
-
-
ཡིན་ཞེས་ཁ་ཚོན་གཅོད་དཀའ་མོད། བོད་ལྗོངས་མཁར་རོ་ས་ཁུལ་དུ་ལོ་སྟོང་
ཕྲག་བཞི་ལྔའི་སྔོན་གྱི་རྡོ་ཆས་གསར་པའི་དུས་སྐབས་ཀྱི་རྗེས་ཤུལ་རྨིད་གྲུ་བཞི་
མ་ཁྲི་ཚོ་གཅིག་ཙམ་བྱུང་བ་ལས་རྡོ་བརྩིགས་ཀྱིས་གྲུབ་པའི་ཐོག་ཁང་རིམ་པ་
གཉིས་ཅན་དང་། སྤྱིལ་བུ་དང་ཆ་འདྲ་བའི་ཁང་པ་གོར་གོར་རམ་གྲུ་བཞི་
སོགས་རིགས་མི་འདྲ་བ་ཉི་ཤུ་རྩ་བདུན་ཡོད་ཅིང་། རྡོ་བརྩིགས་ཅན་གྱི་ཐོག་
ཁང་དེ་སྤྱིལ་བུ་ལྟ་བུའི་ཁང་པ་ལས་རྒྱུ་ཆ་མང་ཞིང་རྒྱ་ཁྱོན་ཆེ་བ། རྒྱུ་སྤུས་
བཟང་བ། བཀོད་པ་ལེགས་པ་བཅས་ལ་བརྟགས་ན། སྐབས་དེར་ཁྱིམ་ཚང་
དང་གྲོང་ཚོ་གྲུབ་ཡོད་པ་མངོན་གསལ་ཡིན་ལ། ས་དེར་འབྲུ་རིགས་སའོ་(ཚ）
འབོར་ཆེན་ཐོན་པ་ལས་སྐབས་དེར་ཐོན་སྐྱེད་ནུས་ཤུགས་དང་ཞིང་ལས་ཐོན་
རྫས་ལ་འཕེལ་རྒྱས་ངེས་ཅན་ཞིག་བྱུང་ནས། འབྲུ་རིགས་ལྷག་མ་ཡོད་པར་
ངེས་པས། དབུལ་ཕྱུག་དང་གྲལ་རིམ་གྱི་དབྱེ་བ་འབྱུང་བའི་ཆ་རྐྱེན་འཛོམས་
པ་རེད། མ་སངས་སྤུན་དགུའི་བྱུང་རབས་སུ་གནམ་ལྷ་སྤྱི་རིང་གཡུ་རིང་གཡུ་
སེ་ཟེར་བའི་སྤུན་མཆེད་གསུམ་བྱོན་པའི་ཆུང་བ་གཡུ་སེས་མིའི་རྗེ་བོ་མཛད་པ་
དང༌། དེར་སྲས་ བཞི་བྱུང་བ་རྣམས་ཀྱིས་ ལྡོང་རུས་ཆེན་ བཅོ་ བརྒྱད་དང་
འཐབ་ནས་བྲན་དུ་བཀོལ་ལ་དེའི་ཐོག་ནས་ཀྱང་མ་སངས་སྤུན་དགུ་མ་བྱོན་པའི་
སྔ་རོལ་ནས་དབང་སྒྱུར་མཁན་དང་དབང་སྒྱུར་མྱོང་མཁན་གྱི་དབྱེ་བ་ཡོད་པ་
ཤེས་ཤིང་། 《རྒྱལ་པོ་བཀའ་ཐང་》ལས། གཙུག་ལག་རྒྱལ་པོ་གདུག་པ་སྦྲུལ་
ལྟར་འཁྲིལ། ། ཆོས་ཀྱི་རྒྱལ་པོ་ཁྱི་ལ་སྤྱང་ལྟར་འཇབ། ། ནོར་གྱི་རྒྱལ་པོ་
བྱེའུ་ལ་ཁྲ་ལྟར་འཇུམ། ། ཧོར་གྱི་རྒྱལ་པོ་ཤིང་ལ་སྟར་ལྟར་འཚབ། ། ཕྱོགས་
བཞིའི་རྒྱལ་པོ་ཕྱོགས་ནས་དར་བའི་ཚེ། ། དེ་དུས་བོད་ཁམས་མི་ལ་རྗེ་མེད་
41



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
པས། ། རི་བྲན་བྲག་མཁར་ཀུན་ལ་རྫོང་ཡང་བཅས། ། གོས་དང་ཁ་ཟས་
བཙན་མཁར་ ནོར་ བུ་ བཅུག ། རྒོལ་ དུ་ མི་ ཐུབ་ དམག་ གྲངས་ ཉུང་ བའི་
དུས། ། རང་ལ་དབང་མེད་ཚོགས་རྒྱབ་སྲབ་པའི་དུས། ། བོད་ཡུལ་གངས་
རི་རྩེ་ དགུའི་ ལྗོངས་ འདི་ རུ། ། སྤུ་ རྒྱལ་ གོང༌ དུ་ མངའ་ མཛད་ དྲུག་ ཏུ་
བྱུང་། ། ཞེས་པ་ལྟར་ན། དབང་མཛད་བཅུ་གཉིས་ཀྱི་དང་པོ་གནོད་སྦྱིན་
ནག་པོའི་དུས་སུ་སླེབས་ཚེ། ནང་ཁུལ་དུ་གྲལ་རིམ་གྱི་དབྱེ་བ་ཡོད་ཅིང་། ཕྱི་
ཕྱོགས་སུ་བཙན་གཉོམ་གྱི་ཁྱད་པར་ཡོད་པར་མ་ཟད། ཕྱི་ནང་གཉིས་ཀྱི་གྲལ་
རིལ་འགལ་བ་དེ་དག་ཛ་དྲག་ཏུ་གྱུར་པ་ལ་བརྟེན་ནས། གཅིག་གྱུར་གྱི་དབང་
མཛད་མཁན་བྱུང་ཞིང་རུས་རྒྱུད་ཚོ་ཁག་གོང་བུ་གཅིག་ཏུ་བསྒྱུར་ཏེ། ཕྱིའི་
བཙན་འཛུལ་པ་འགོག་རྒོལ་དང་ནང་གི་གྱེན་ལྡོག་པར་གཉའ་གནོན་བྱས་པ་
རེད།
་
༢. དབང་སྒྱུར་ལས་ཁུངས་ཚུགས་པ། དབང་མཛད་བཅུ་གཉིས་དུས་
སུ་དབང་སྒྱུར་མི་སྣ་དང་རྩ་འཛུགས་ག་འདྲ་ཡོད་ཅེ་ན། སྐབས་དེར་རུ་རྒྱུད་
ཚོ་ཁག་སྤྱི་ལ་དབང་སྒྱུར་མཁན་ཡོད་པ་དབང་མཛད་བཅུ་གཉིས་ཞེས་པ་དང༌།
རྒྱལ་ཕྲན་སིལ་མ་བཅུ་གཉིས་སུ་ཐོར་པ་ལས་ཤེས་ཤིང༌། དབང་མཛད་དེ་དག་
ལ་ཞི་དྲག་ཟུང་གི་ལས་ལ་བློ་འདྲི་ས་བློན་པོ་འགའ་རེ་ཡོད་པ་《ཏུན་ཧོང་གཏེར་
ཡིག་》དང་། 《ལྡེའུ་ཆོས་འབྱུང་།》《རྒྱ་བོད་ཀྱི་ཆོས་འབྱུང་རྒྱས་པ།》《མཁས་
པའི་དགའ་སྟོན་》སོགས་སུ་རྒྱལ་ཕྲན་སིལ་མ་བཅུ་གཉིས་འདྲེན་སྐབས་རྒྱལ་
ཕྲན་རེ་ལ་རྒྱལ་པོ་རེ། རྒྱལ་པོ་རེ་ལ་བློན་པོ་གཉིས་རེ་ཡོད་པར་བསྟན་པས་
ཤེས། དེ་མིན་《ལྡེའུ་ཆོས་འབྱུང་》ལས་བཙན་པོ་གཉའ་ཁྲིས་རྒྱལ་ཕྲན་སིལ་མ་



༄༅།།བོད་ཀྱི་མངའ་བདག་སྔོན་མའི་རབས་དབང་མཛད་བཅུ་གཉིས་སྐོར་བཤད་པ།
བཅུ་གཉིས་གཅིག་གྱུར་བྱས་ནས་སྤུ་རྒྱལ་བཙན་པོའི་ཁྲི་ལ་མངའ་སྒྱུར་དུས་ཆབ་
སྲིད་དང་གཡུལ་འགྱེད། ཆོས་ལུགས་བཅས་ལ་ཁ་ལོ་སྒྱུར་པའི་སྐུ་སྲུང་ལྷ་བོན་
རེ་ཡོད་པར་བཀོད་པ་དང་དེའི་སྔོན་ནས་བོན་ལུགས་ཡོད་པ་ཟུང་དུ་སྦྲེལ་ནས་
བརྟག་གཞིགས་བྱས་ན། དབང་མཛད་བཅུ་གཅིག་གི་དུས་ སུའང་ སྐུ་སྲུང་
རིམ་གྲོ་སྒྲུབ་པའི་བོན་གཤེན་ཡོད་པ་ངེས་ཅན་ཡིན་ལ། དབང་མཛད་བཅུ་
གཉིས་ཀྱི་གཉིས་པ་མགོ་གཡག་བདུད་དང་། བརྒྱད་པ་ཀླུས་དབང་མཛད་ཚེ་
བདུད་ཡུལ་གླིང་དགུའམ་བོད་ཡུལ་གླིང་དགུར་དབྱེ་བ་དང་། བཅུ་པ་ཟ་རིད་
སྤུན་དྲུག་ གིས་ དབང་ སྒྱུར་ དུས་ སྟོང་ སྡེ་ བཅོ་ བརྒྱད་ དུ་ དབྱེ་ བར་ བལྟས་ན།
གླིང་རེ་རེ་དང་སྟོང་སྡེ་རེ་རེ་ལའང་དབང་སྒྱུར་མི་སྣ་རེ་ཡོད་པ་ནི་སྨྲས་མ་འཚལ།
དེས་ན་དབང་མཛད་པ་དང་། བློན་པོ། སྐུ་སྲུང་བོན་གཤེན་སོགས་ལས་
མངའ་ཁོངས་སྤྱིའི་ཆབ་སྲིད་དང༌། དཔལ་འབྱོར། དམག་དོན། ཆོས་
ལུགས་བཅས་ལ་གཅིག་གྱུར་གྱིས་ཁ་ལོ་སྒྱུར་བའི་དབང་སྒྱུར་ལས་ཁུངས་སམ་རྩ་
འཛུགས་གྲུབ་པ་དང་། གླིང་དཔོན་ནམ་སྟོང་དཔོན་སོ་སོ་དང་དེ་དག་གི་ལག་
རོགས་སོགས་ལས་རང་རང་གི་དབང་ཤུགས་ཁྱབ་ཁོངས་ཀྱི་ལས་དོན་སྣ་ཚོགས་
ལ་དབང་སྒྱུར་པའི་རྩ་འཛུགས་གྲུབ་ཡོད་པ་ནི་རྗེས་དཔག་ཚད་མས་རྟོགས་པར་
ངེས།
༣. དབང་སྒྱུར་བྱ་ཐབས་ཡོད་པ། དེ་ཡང་《མཁས་པའི་དགའ་སྟོན་》
ལས། རྒྱལ་ཕྲན་དེ་རྣམས་འཐབ་རྩོད་གསོད་གཅོད་དགའ། ། ལེགས་ཉེས་
མི་བརྩི་བཀྱོན་འབེབས་བཙོན་རར་འཛུད། ། ཅེས་པ་ལྟར་ན། དབང་
མཛད་བཅུ་གཅིག་གི་རྗེས་སུ་བོད་ལ་གཅིག་གྱུར་གྱི་དབང་མཛད་མ་བྱུང་བས།
43



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
རྒྱལ་ཕྲན་སིལ་མ་བཅུ་གཉིས་སུ་འཐོར་ཞིང་དེ་དག་གིས་རང་རང་གི་དབང་སྒྱུར་
མངའ་ཁོངས་རྒྱ་བསྐྱེད་ཅིང་དཔལ་འབྱོར་གྱི་ཁེ་ཕན་སྲུང་སྐྱོབ་བྱེད་པའི་ཆེད་དུ་
ཕྱི་ཕྱོགས་སུ་གཡུལ་བཀྱེས་ནས་ཕན་ཚུན་གསོད་རེས་བྱེད་པ་དང་། ནང་ཁུལ་
དུ་དཀར་ནག་ནི་དབྱེ་བ་དང་ལེགས་ཉེས་ཀྱི་ཁྱད་པར་མི་འབྱེད་པར་བཀའ་
བཀྱོན་ཞིང་ བཙོན་འཇུག་ པ་ སོགས་ དྲག་རྩུབ་ཀྱི་ ལས་ སྣ་ ཚོགས་ བགྱིས་ནས།
བོད་འབངས་ རྣམས་ ལ་ དམག་ འཁྲུག་ དང༌ བཙན་ གནོན། བཀྲེས་ ལྟོགས་
བཅས་ཀྱི་སྡུག་བསྔལ་བསྐྱེད་པ་རེད། དེས་ན་བཙོན་ཁང་སོགས་བཙན་ཤེད་
ཀྱི་ལས་ཁུངས་འཛུགས་པ་དང་དེར་བཅུག་ནས་ཉེས་ཆད་གཅོད་པའི་ལུགས་དེ་
ཡང་རྒྱལ་ཕྲན་སིལ་མ་བཅུ་གཉིས་སུ་ཐོར་བའི་དུས་དེ་ལ་གློ་བུར་དུ་བྱུང་བ་མིན་
པར། དེའི་སྔོན་གྱི་དབང་མཛད་བཅུ་གཅིག་སྟེ་གཅིག་གྱུར་ཡིན་པའི་དུས་
ནས་ཡོད་པའི་ལུགས་ཀྱི་རྒྱུན་མཐུད་ཡིན་པར་འདོད། དེ་མིན་《ལྡེའུ་ཆོས་
འབྱུང་》ལས། “རྐུ་ལ་ལན་མཆིས། སྡང་ལ་བྱམས་མཆིས། དུག་ལ་སྨན་
མཆིས། དགྲ་ལ་ཟིན་མཆིས། གདོན་ལ་ལྷ་མཆིས། རྫུན་ལ་བདེན་མཆིས།
སྲི་དང་ཅན་ལ་གནན་ཐབས་མཆིས། བྱད་ལྟེམས་ལ་ བསྒྲལ་ཐབས་མཆིས།
གཡོ་ལ་དྲང་མཆིས། གཡག་ལ་མཚོན་མཆིས་”ཞེས་པ་ལས་སྤུ་རྒྱལ་བཙན་པོ་
གཉའ་ཁྲིའི་སྔ་རོལ་དུ་བོད་ན་གཞན་གྱི་དངོས་པོ་བརྐུས་ན་ལན་འཇལ་དགོས་པ་
དང༌། གཞན་ལ་སྡང་ཞིང་གཙེ་བ་གཏོང་མཁན་ལ་བྱམས་པའི་སེམས་ཀྱིས་ཐེ་
གཏོགས་བྱེད་པའི་ཞལ་ལྕེ་དང་རྫུན་བཤད་མཁན་ལ་ལྷ་ཀླུ་གཉན་པོ་དཔང་དུ་
བཞག་ནས་མནའ་བོར་བའི་བདེན་ཁྲིམས་ཡོད་ཅིང་། ཚོང་ཟོག་བརྗེ་རེས་
བྱེད་དུས་གཡོ་བྱས་ནས་གཞན་མགོ་བསྐོར་བ་སོགས་བྱུང་ན་དྲང་པོ་ཐིག་གིས་



༄༅།།བོད་ཀྱི་མངའ་བདག་སྔོན་མའི་རབས་དབང་མཛད་བཅུ་གཉིས་སྐོར་བཤད་པ། །
ཞལ་ལྕེ་གཅོད་པ་མངོན་པར་གསལ། དེར་མ་ཟད་སྐྱོབ་པའི་ ལྷ་ ལ་ མཆོད་
བཀུར་བྱེད་པ་དང༌། རིགས་མཐོ་ཞིང་རང་ལས་རྒན་པའི་མི་ལ་གུས་བཀུར་བྱ་
དགོས་པའི་ཁྲིམས་ཀྱང་ཡོད་པ་《བཀའ་ཐང་སྡེ་ལྔ་》ལས། དེ་ནས་རྒྱལ་ཕྲན་
བཅུ་གཉིས་དབང་བྱས་ཏེ། །ཡུལ་གྱི་མིང་ནི་སྭ་ཁ་བརྒྱད་དུ་བཏགས། ། སྔ་
རྟགས་ཕྱག་དང་ཞེ་ས་དེ་ནས་བྱུང༌། ། ཞེས་པས་མཚོན། དེས་ན་མདོ་ལས།
“ལེ་ལོས་གསོག་འཇོག་བྱས་ནས་ནི། འཛིན་ཆགས་རྣམས་ཀྱི་ཞིང་དཔོན་
སྟབས། ཞིང་དང་ས་ལུ་མ་བྱིན་པར་ལེན་པ་རྣམས་ལ་སྐྱོབ་པར་བྱེད་པ་ལ་
རྒྱལ་རིགས། ཆོས་ཀྱིས་སྐྱེ་རྒུ་སྐྱོང་བའི་ཚུལ་ཁྲིམས་དང་ཤེས་རབ་ཉམས་སུ་
བླངས་ཏེ་གནས་པ་ལ་རྒྱལ་པོ་”ཞེས་པ་ལྟར་ན། མིའི་རིགས་ཐུན་མོང་གིས་ལོ་
ཏོག་འདེབས་འཛུགས་བྱེད་ཤེས་པ་དང་། འབྲུ་རིགས་ཀྱི་དོན་དུ་ཕན་ཚུན་
གསོད་རེས་བྱེད་པ་དང་། རྫུན་བཤད་པ། གཡོ་བྱེད་པ་ལ་སོགས་པའི་ལས་
བྱས་པར་ལེགས་ཉེས་ཀྱི་ཤན་འབྱེད་པ། བརྩོན་འགྲུས་དང་སྙིང་སྟོབས་ཆེ་བ།
ཐམས་ཅད་ལ་བྱམས་ཤིང་སྤྱི་སྙོམ་ཆེ་བ། སྤྱོད་པ་སྨྲ་བ་ཐམས་ཅད་ལ་མཁས་
པ་བཅས་ཀྱི་མི་ཞིག་དཔོན་དུ་བསྐོས་ཤིང༌། སྐྱེ་བོ་མང་པོས་བཀུར་བ་ལས་
རྒྱལ་པོ་བྱུང་བ་དང་། རྒྱལ་པོ་དེས་ཚུལ་དང་མི་མཐུན་པའི་སྤྱོད་པ་སྣ་ཚོགས་
འགོག་པའི་དོན་དུ་དེ་ལུགས་ཀྱི་ཁྲིམས་བཟོས་པ་སྟེ། ཚུལ་དང་མི་མཐུན་པའི་
ལས་བྱུང་བ་ནས་དེ་འགོག་པའི་ཁྲིམས་ཀྱང་བྱུང་བ་རེད། དེར་བརྟེན་རྒྱལ་
ཕྲན་སིལ་མ་བཅུ་གཉིས་དུས་སུ་རྐུ་ལ་ལན་འཇལ་བ་དང་རྫུན་ལ་བདེན་ཁྲིམས་
གཅོད་པ། གཡོ་བྱེད་མཁན་ལ་དྲང་བདེན་གྱི་ཞལ་ལྕེ་གཅོད་པ། རང་ལས་
རིགས་མཐོ་བ་དང་ལོ་རྒན་པ་ལ་ཕྱག་དང་ཞེ་ས་བྱེད་པ་ལ་སོགས་པའི་ཁྲིམས་



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ལུགས་རྣམས་ཀྱང་དུས་སྐབས་དེ་རང་དུ་བྱུང་བ་མ་ཡིན་ཏེ། གདོད་མའི་བོད་
པ་རྣམས་ཀྱིས་ཞིང་ཕྱུགས་ཐོན་སྐྱེད་གཉེར་ཤེས་ཤིང་ཐོན་འབབ་བརྐུ་འཕྲོག་
བྱེད་པ་དང༌། དེའི་དོན་དུ་རྫུན་བཤད་ཅིང་གཡོ་བྱེད་པ། རང་ལས་རིགས་
མཐོ་ཞིང་ན་སོ་རྒན་པའི་མི་ལ་གུས་བཀུར་མི་བྱེད་པ་ལ་སོགས་པའི་སྤྱོད་པ་ཐོན་
པ་དང་བསྟུན་ནས་བཟོས་པ་ཡིན་པར་ངེས།
གོང་གསལ་ཕྱོགས་གསུམ་གྱི་ཐོག་ནས་དབང་མཛད་བཅུ་གཉིས་ལས་སྔོན་
མ་བཅུ་གཅིག་ནི་ད་ལྟའི་དབུས་གཙང་གཉིས་ཀྱི་ས་ཡི་ཁྱོན་ལ་ཁྱབ་པའི་རུས་
རྒྱུད་ཚོ་ཁག་སྤྱིར་དབང་མཛད་མཁན་ཡིན་ཞིང་། སྐབས་དེའི་སྤྱི་ཚོགས་ཀྱི་ངོ་
བོ་ནི་གྲལ་རིམ་ཡོད་པའི་སྤྱི་ཚོགས་སུ་བར་བརྒལ་བྱས་ཟིན་པ་ར་སྤྲོད་བྱས།
དྲུག
ཐ་མ་རྒྱལ་ཕྲན་སིལ་མ་བཅུ་གཉིས་སུ་ཐོར་བའི་ཚུལ་བཤད་པ།
གོང་དུ་བརྗོད་པ་ལྟར་དབུས་གཙང་ཙམ་གྱི་ས་ཡི་དཀྱིལ་འཁོར་དུ་གནས་
པའི་བོད་ཀྱི་རུས་རྒྱུད་ཚོ་ཁག་སྤྱི་ལ་གནོད་སྦྱིན་ནག་པོ་སོགས་གཅིག་གྱུར་གྱི་
དབང་མཛད་བཅུ་གཅིག་རིམ་པར་བྱོན་པའི་རྗེས་སུ། ཕྱི་ཕྱོགས་ནས་རྒྱ་གར་
དང་ཕྲོམ་གེ་སར། སྟག་གཟིག་སོགས་ཀྱིས་བཙན་འཛུལ་ གྱི་ འཇིགས་ སྣང་
སྐུལ་བ་དང་། ནང་ཁུལ་དུ་དཔུང་གི་སྟོབས་ཆེ་ཞིང་ནོར་གྱི་འབྱོར་བ་ཕྱུག་
པའི་རྒྱལ་ཕྲན་གྱིས་རང་ཚུགས་བཟུང་ནས། སྤྱི་ཁྱབ་ཀྱི་བཀོད་འདོམས་དང་
ཁྲིམས་ལུགས་མ་བརྩི་བ་དང་ཡང་ན་གྱེན་ལྡོག་བྱེད་པ་ལ་སོགས་པའི་འགལ་རྐྱེན་
སྣ་ཚོགས་ལ་བརྟེན་ནས། བོད་ཁམས་གླིང་དགུའམ་བོད་ཁམས་གཡང་དྲུག་



༄༅།།བོད་ཀྱི་མངའ་བདག་སྔོན་མའི་རབས་དབང་མཛད་བཅུ་གཉིས་སྐོར་བཤད་པ། །
དེ་ཁྲིམས་འགོ་མི་གཅིག་པའི་རྒྱལ་ཕྲན་བཅུ་གཉིས་ སུ་ཐོར་བ་ཡིན། དེའང་
སྔོན་གྱི་ཡིག་ཚང་ཁ་ ཅིག་ ཏུ་ མི་ཉག་དང་། སུམ་པ། འ་ཞ་སོགས་ཀྱང་
གཉའ་ཁྲི་བཙན་པོ་ཡན་ཆད་ཀྱི་ རྒྱལ་ ཕྲན་སིལ་མ་བཅུ་གཉིས་ཀྱི་ཡ་གྱལ་དུ་
བགྲངས་ཀྱང་ཞིབ་ཏུ་བརྟག་དགོས་པ་ཞིག་སྟེ། མི་ཉག་ཅེས་པ་ནི་《མཁས་
པའི་དགའ་སྟོན་》ལས་གསལ་བ་ལྟར་ན། ཤར་ནི་རྒྱ་ནག་ལྷོ་ན་འཇང་ནུབ་ན་
བོད་བྱང་ཧོར་གྱིས་བཅད་པའི་དབུས་ནི་མི་ཉག་གི་རྒྱལ་ཁམས་ཡིན་ཞིང་། སི་
ཁྲོན་ཞིང་ཆེན་ཁོངས་དཀར་མཛེས་བོད་རིགས་རང་སྐྱོང་ཁུལ་གྱི་དར་རྩེ་མདོའི་
ནུབ་ཕྱོགས་ནས་རྟའུའི་ཤར་ཕྱོགས་བར་གྱི་ས་ཆར་ཡང་ཟེར་བ་ཡིན། སུམ་པ་
ནི་《ལྡེའུ་ཆོས་འབྱུང་》ལས། “སུམ་པའི་རུ་མཚམས་ནི། ཤར་གཉེ་ཡུལ་བྲེ་
ནག ནུབ་སྤེལ་ཞབས་སྡོང་པོ་ཆེ། བྱང་ནགས་པ་ཤོད་གཟི་འཕྲང་། ལྷོ་
རྨི་སྟི་ཆུ་ནག དབུས་ནི་རྒྱ་ཤོད་སྟག་པ་འཚལ་ལོ”ཞེས་བཀོད་ཅིང་། དེ་ད་
ལྟའི་དབང་དུ་བྱས་ན་ཤར་ངོས་ནི་བྱང་ལྷ་རི་འགོ་རྫོང་ཁུལ་དུ་གནས་པ་དང༌།
ནུབ་ངོས་ནི་བྱང་གནམ་མཚོ་རྒྱུད། བྱང་ངོས་ནི་འབྲི་རུ་རྫོང་གི་ནུབ་རྒྱུད།
ལྷོ་ངོས་ནི་འདམ་གཞུང་རྫོང་གི་ཤར་ལྷོའི་མཚམས་ཏེ་འཕན་པོ་རྒྱུད། དབུས་
ནི་འབྲི་རུ་རྫོང་གི་ལྷོ་ནུབ་རྨི་སྟི་ཁའི་བརྒྱུད་བཅས་ཀྱི་ས་ཡི་ཁྱོན་ཡིན་ལ། འ་ཞ་
ད་ལྟའི་དབང་དུ་བྱས་ན་དབུས་གཙང་གི་ ཤར་ཕྱོགས་ཁམས་ནང་ཆེན་ནས་
བརྩམས། མཚོ་ ཁྲི་ ཤོར་ རྒྱལ་ མོ་ ནས་ ལྷོ་ ཕྱོགས། སྡེ་ དགེའི་ ནུབ་ བྱང་།
ཤར་མཐའ་རྒྱལ་རོང་ལ་ཐུག་པའི་བར་གྱི་མངའ་ཁོངས་ལ་ཟེར་བ་རྒན་ནམ་
མཁའི་ནོར་ བུས་《ཞང་ བོད་ གནའ་ རབས་ ཀྱི་ ལོ་ རྒྱུས་ མདོར་ བསྡུས་》ལས་
གསུངས།@ ཞང་ཞུང་ ཡང་ སྟོད་ གྲུ་གུའི་ སོ་ མཚམས་ ནས་ སྨད་ སུམ་ པའི་ སོ་



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
མཚམས་བར་གྱི་ས་ཡི་ཁྱོན་ལ་(སྲོང་བཙན་གྱི་དུས་ལ་)ཟེར། དེ་ལྟར་རྒྱལ་ཕྲན་
དེ་བཞིའི་ཁོངས་སུ་དབུས་གཙང་གཉིས་ཕུད་ཧ་ལམ་ད་ལྟའི་བོད་ཁམས་ཡོངས་
རྫོགས་འདུས་པས། སྟོད་གཅིག་གྱུར་དུས་ཀྱི་རྒྱལ་ཁམས་ལས་མཆེད་པའི་
རྒྱལ་ཕྲན་སིལ་མ་བཅུ་གཉིས་ཀྱི་ཡ་གྱལ་ཡིན་མི་སྲིད་ལ། 《ལྡེའུ་ཆོས་འབྱུང་》
ལས། “ དེ་ ནས་ ཁད་ ཀྱིས་ རྒྱལ་ ཕྲན་ བཅུ་ གཉིས་ ཀྱི་ སྙེན་ པོ་ མཛད་ ནས།
འགྲེང་མགོ་ནག་གི་རྗེ་དང་དུད་རྔོག་ཆགས་ཀྱི་རྐྱེན་དང་བདག་པོ་མཛད་”ཅེས་
གཉའ་ཁྲི་བཙན་པོ་དེ་རྒྱལ་ཕྲན་བཅུ་གཉིས་ཀྱི་སྤྱི་ཁྱབ་རྒྱལ་པོ་མཛད་པར་བསྟན་
པ་དེ་ཡང་ནུས་ཐབས་མེད་པ་རེད། དེ་ལྟ་བས་ན་རྒྱལ་ཕྲན་དེ་དག་ནི་སྤྲ་དང་
བྲག་སྲིན་ལས་མཆེད་པའི་རུས་ཚན་ལྡོང་དང་། འབྲུ། སྦྲ། རྒ་བཅས་
ལས་གྲུབ་པའི་རྒྱལ་ཕྲན་ཡིན་ཡང་རྒྱལ་པོ་གཉའ་ཁྲིའི་ཡན་གྱི་རྒྱལ་ཕྲན་སིལ་མ་
བཅུ་གཉིས་ཀྱི་ཡ་གྱལ་ནི་(ཞང་ཞུང་གི་ས་སྣེ་ཟིན་པ་ཙམ་ཕུད་) ཡིན་མི་སྲིད་པར་
འདོད། དེ་བཞིན་དུ་གཉའ་ཁྲི་སྔོན་གྱི་རྒྱལ་ཕྲན་སིལ་མ་བཅུ་གཉིས་དེ་སུམ་པ་
ཡུལ་ནས་བྱུང་ཞེས་པར་ཡང་མི་འཐད་དེ། རྒྱལ་ཕྲན་བཅུ་གཉིས་ཀྱི་མངའ་
ཁོངས་དེ་སུམ་པའི་ཡུལ་ན་ངོས་འཛིན་ས་མེད་ལ། གཉའ་ཁྲི་བཙན་པོས་རྒྱལ་
ཕྲན་དེ་དག་མང་ཆེ་བ་གོང་བུ་གཅིག་ཏུ་བསྡུས་ནས་གཅིག་གྱུར་གྱི་སྲིད་དབང་
འཛུགས་སའམ་ཆབ་དཔལ་རིག་གསུམ་ གྱི་ལྟེ་གནས་ཆགས་ སའང་ སུམ་པའི་
ཡུལ་དུ་ངོས་འཛིན་ས་མེད། དེས་ན་རྒྱལ་ཕྲན་སིལ་མ་བཅུ་གཉིས་ནི་གོང་དུ་
བརྗོད་པ་ལྟར་དབུས་གཙང་ཙམ་གྱི་ ས་ཡི་ཁྱོན་ལས་ཆེས་ཆེར་བརྒལ་མེད་ལ།
རྒྱལ་ཕྲན་དེ་དག་ནི་གཙོ་བོར་རུས་རྒྱུད་ཚོ་པ་ལས་གྲུབ་ཅིང་། གཅིག་ཁོངས་
གཅིག་ལ་མི་གཏོགས་པའི་ ཁྲིམས་ མགོ་ རང་བཙན་གྱི་རྒྱལ་ཕྲན་ཡིན་པ་རེད།
48



༄༅།།བོད་ཀྱི་མངའ་བདག་སྔོན་མའི་རབས་དབང་མཛད་བཅུ་གཉིས་སྐོར་བཤད་པ།
《ཉང་ཆོས་འབྱུང་》ལས། “དེའི་ དུས་ སུ་ བོད་ འདིར་ སྤྲེའུའི་ རྒྱུད་ རྣམས་
བདུད་དང་། གནོད་སྦྱིན་ལ་སོགས་པ་མངའ་མཛད་རིམ་པ་བདུན་གྱི་ཐ་མ་ལ།
རྒྱལ་སིལ་བུའི་བཅུ་ གཉིས་ རྒྱལ་ཕྲན་མོ་ངན་ལ་ སོགས་ པས་ དབང་བྱས་ནས།
གཅིག་ལ་ གཅིག་ མི་ ཉན་ ཏེ་ མ་ འཆམས་ པས་ དམངས་ རྣམས་ མནར་ ནས་
བརྡུངས་”ཞེས་པ་ལྟར་ན། རྒྱལ་ཕྲན་དེ་དག་གིས་རང་རང་གི་མངའ་ཁོངས་
རྒྱ་བསྐྱེད་ པ་ དང་། དབང་སྒྱུར་ གྱི་ གོ་གནས་སྲུང་ སྐྱོབ་བྱེད་པ། དཔལ་
འབྱོར་གྱི་ཆ་རྐྱེན་ཇེ་ལེགས་སུ་གཏོང་བ་བཅས་ཀྱི་དོན་དུ་རྒྱལ་ཕྲན་ ཕན་ཚུན་
བར་མངའ་ཁོངས་བཙན་བཟུང་དང་། རྒྱུ་ནོར་འཕྲོག་བཅོམ། མི་དམངས་
དམར་གསོད་ བཅས་ ཀྱི་འཁྲུག་རྩོད་ཡུན་རིང་བྱས་ པར་ མ་ཟད། ད་དུང་
མཐའ་བཞིའི་རྒྱལ་པོས་ཀྱང་བཙན་འཛུལ་གྱི་འཇིགས་སྣང་སྐུལ་བས། བྷོད་
པ་རྣམས་ དམག་འཁྲུག་གི་ འཇིགས་ པ་ དང༌། ཆབ་ སྲིད་ཀྱི་ གཉའ་ གནོན།
དབུལ་ཕོངས་ཀྱི་སྡུག་བསྔལ་སོགས་ཚད་མེད་མྱངས་པའི་གནས་སུ་བསྐྱལ་ཞིང་།
སྤྱི་ཚོགས་ཀྱི་རྒྱུ་རྐྱེན་དེ་དང་དེ་ལྟ་བུར་བརྟེན་ནས། རྒྱལ་ཕྲན་སིལ་མ་བཅུ་
གཉིས་ཀྱི་ནང་གསེས་སུའང་རིམ་བཞིན་ཕ་ཚན་སོ་སོ་ལས་གྲུབ་པའི་ཚོ་ཁག་ཉེར་
ལྔའམ་བཞི་བཅུ་སོགས་བྱུང་ཞིང༌། དེ་ནི་བོད་ཀྱི་ལོ་རྒྱུས་ཐོག་སྟོད་སིལ་མའི་
དུས་ཡིན་ནོ། །
མཆན་འགྲེལ།
འD05d602 བོད་ལྗོངས་མི་དམངས་དཔེ་སྐྲུན་ཁང་གིས་པར་དུ་བསྐྲུན་པའི་
《བོད་ ལྗོངས་ གནའ་ རྫས་ རྟོག་ ཞིབ་ གནད་ བསྡུས་》ཀྱི་ཤོག་ངོས་ 142པ་ དང༌ 114པ།
49



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
34པ། 49 པ། 42པ་བཅས་སུ་གསལ།
2 བོད་ལྗོངས་མི་དམངས་དཔེ་སྐྲུན་ཁང་གིས་པར་དུ་བསྐྲུན་པའི་《ལྡེའུ་ཆོས་
འབྱུང་》དང་། 《བཀའ་ཐང་སྡེ་ལྔ།》《ཉང་ཆོས་འབྱུང་》སོགས་སུ་གསལ། །
(3) སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་པའི་《ཞང་བོད་གནའ་
རབས་ཀྱི་ལོ་རྒྱུས་ནོར་བུའི་མེ་ལོང་》ལས་མ་སངས་ནི་མིའི་འགྲོ་བ་དང་ཤིན་ཏུ་ཉེ་བའི་
གཉན་ཡིན་ཟེར།
4 མི་རིགས་དཔེ་སྐྲུན་ཁང་གིས་པར་དུ་བསྐྲུན་པའི་《ས་སྐྱའི་ གདུང༌ རབས་ངོ་
མཚར་བང་མཛོད་》ཀྱི་ཤོག་ངོས་7 -8བར་དུ་གསལ། །
(5) བོད་ལྗོངས་མི་དམངས་དཔེ་སྐྲུན་ཁང་གིས་པར་དུ་བསྐྲུན།
6 《ལྡེའུ་ཆོས་འབྱུང་》གི་ཤོག་ངོས་350-353བར་དུ་གསལ།
མདོ་སྨད་དུ་བྱ་ཁྱུང་དགོན་པར་སོང་ནས་ལྷ་རྡོ་རྗེ་ཕག་མོར་གཏད་ནས་སྐྱེས་
པའི་མིར་རྟག་ཏུ་མིང་དེ་ལྟར་འདོགས། །
8) 《གཡུང་དྲུང་བོན་གྱི་བསྟན་འབྱུང་ཕྱོགས་བསྡུས་》ཀྱི་ཤོག་ངོས་66 པར་གསལ།
9《ཞང་བོད་གནའ་རབས་ཀྱི་ལོ་རྒྱུས་ནོར་བུའི་མེ་ལོང་》དུ་དྲངས་ཡོད།
40 02 《ལྡེའུ་ཆོས་འབྱུང་》གི་ཤོག་ངོས་224- 259བར་དུ་གསལ།
03 བོད་ལྗོངས་མི་དམངས་དཔེ་སྐྲུན་ཁང་གིས་པར་དུ་བསྐྲུན་པའི་《མྱང་ཡུལ་སྟོད་
སྨད་བར་གསུམ་གྱི་ངོ་མཚར་གཏམ་གྱི་ལེགས་བཤད་མཁས་པའི་འཇུག་ངོགས་》ཀྱི་ཤོག་
ངོས་92པར་གསལ། །
འཉི《ཏུན་ཧོང་ནས་ཐོན་པའི་བོད་ཀྱི་ལོ་རྒྱུས་ཡིག་ཆ་》ཡི་ཤོག་ངོས་55པར་གསལ།
08《གཏོ་ཕུག་》དང་《བོད་མི་བུ་གདོང་དྲུག་གི་རུས་མཛོད་མེ་ཏོག་སྐྱེད་ཚལ་》ལས་
དེ་ལྟར་བརྗོད་འདུག
09《བོད་རྒྱ་ཚིག་མཛོད་ཆེན་མོ་》རུ་གསལ།



༄༅།།རྒྱལ་པོ་སྲོང་བཙན་སྒམ་པོས་སྤུ་རྒྱལ་
བོད་ཀྱི་མངའ་ཁོངས་རྒྱ་བསྐྱེད་ཅིང་
སྲ་བརྟན་དུ་གཏོང་ཐུབ་པའི་རྒྱུ་
རྐྱེན་གཙོ་བོ་གླེང་བ།
དང་པོ།
མངའ་ཁོངས་རྒྱ་བསྐྱེད་ཐུབ་པའི་རྒྱུ་རྐྱེན།
རང་རེ་བོད་འདིར་རྒྱལ་པོ་ཐོག་མ་གཉའ་ཁྲི་བཙན་པོ་ནས་གླང་དར་མའི་
བར་དུ་རྒྱལ་རབས་བཞི་བཅུ་ཞེ་གཉིས་བྱོན། དེ་དག་བྱོན་པའི་དུས་སྐབས་མི་
འདྲ་ཞིང་དབང་བསྒྱུར་མངའ་ཁོངས་ལ་ཆེ་ཆུང་ཡོད་ཀྱང་། ཁོང་ཚོ་ནི་དུས་
སྐབས་སོ་སོའི་བོད་ཀྱི་ཆེས་མཐོའི་དབང་སྒྱུར་གོ་གནས་འཛིན་མཁན་ཡིན་པས།
རང་རང་གི་ཐབས་དང་ཤེས་རབ་ལ་བརྟེན་ནས་སྤུ་རྒྱལ་བོད་ཀྱི་མངའ་ཁོངས་རྒྱ་
བསྐྱེད་ཅིང༌། ཆབ་སྲིད་དང་དཔལ་འབྱོར། རིག་གནས་བཅས་འཕེལ་རྒྱས་
སུ་བཏང་སྟེ། བོད་ཀྱི་སྤྱི་ཚོགས་ཧྲིལ་པོ་གོང་ནས་གོང་དུ་སྤེལ་བར་མཛད་རྗེས་
ངེས་ཅན་རེ་བསྐྲུན་པ་རེད། ཁྱད་པར་དུ་རྒྱལ་རབས་སོ་གསུམ་པ་སྲོང་བཙན་
སྒམ་པོ་ནི་རླབས་ཆེ་བའི་ཆབ་སྲིད་པ་དང་དམག་དོན་པ་ཞིག་ཡིན་ཏེ། ཁོང་
གིས་དགུང་ལོ་བཅུ་གསུམ་སྟེང་ཡབ་ཀྱི་ཁྲི་ལ་དབང་བསྒྱུར་རྗེས། ཐོག་མར་



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
-
-
རྒྱལ་ཕྲན་ ཞང་ ཞུང་ དང༌། སུམ་ པ། ཉག་ ཉི། དྭངས་ པོ། ཀོང་པོ།
མྱང་པོ་བཅས་ངོ་ལོག་པ་སླར་ཡང་འབངས་སུ་བཀུག་ནས། བཙན་པོ་གོང་
མའི་དུས་ཀྱི་མངའ་ཁོངས་སྲ་བརྟན་དུ་བཏང་ ཐོག འ་ཞ་དང་། གྲུ་གུ།
ཏང་ཞང་སོགས་རྒྱལ་ཕྲན་རྣམས་བཏུལ་ནས་ཆབ་འོག་ཏུ་བསྡུས། རྒྱ་དང་
འཐབ་ནས་རྒྱའི་མངའ་འབངས་སུ་ཡོད་པའི་འཇང་པ་རྣམས་ཀྱང་བོད་ལ་མགོ་
འཛུལ་དུ་བཅུག་པ་དང་། རྒྱའི་ཞིང་ཆེན་ཟོང་ཅོ་བཅོམ། རྒྱ་རྗེ་ཐང་ཐེ་ཙོང་
གི་སྲས་མོ་འུན་ཤིང་ཀོང་ཇོ་ཡང་ཞི་དྲག་ཟུང་འབྲེལ་གྱི་ཐབས་ལ་བརྟེན་ནས་
བཙུན་མོར་བླངས། དེར་མ་ཟད་ལོ་རྒྱུས་ཡིག་ཆ་ཁ་ཅིག་ཏུ་བལ་བོ་སྟེ་ད་ལྟའི་
ནེ་པ་ལ་རྒྱལ་ཁབ་ཡོངས་རྫོགས་དབང་དུ་བསྡུས་ལ། རྒྱ་གར་བྱང་ཕྱོགས་ཀྱི་
ལྕགས་རི་ཅན་གྱི་གྲོང་ཁྱེར་བརྒྱ་དང་བརྒྱད་ཅུ་ཙམ་ཡང་དབང་འོག་ཏུ་བསྡུས་
པར་བཤད། སྐབས་དེར་ནུབ་ཕྱོགས་འཛིན་མའི་ཁྱོན་འདི་ན་བོད་ཀྱི་དམག་
དཔུང་ལ་འགྲན་གཟོད་པའི་ཟླ་ནི་མིང་གི་ལྷག་མ་ཙམ་དུ་གྱུར་པས། ཆབ་སྲིད་
དང་དཔལ་འབྱོར་གང་གི་ཐད་ནས་ཀྱང་དར་ཞིང་རྒྱས་པའི་ ཐང་རྒྱལ་རབས་
ཀྱིས་ཀྱང་དཔུང་གི་གྲོགས་སུ་བརྟེན་ཞིང༌། རྒྱལ་པོ་སྲོང་བཙན་རང་གིས་ཀྱང་
ཐང་རྒྱལ་ཀོ་ཙུང་ལ་“གནམ་གྱི་སྲས་ཁྲིར་བཞུགས་མ་ཐག་ཡིན་པས། འོག་ཏུ་
གློ་བ་རིང་པ་འདྲ་བྱུང་ན། ཁོ་བོས་དམག་དྲངས་ཏེ་གྲོགས་ཏན་བྱས་ཆོག་”
ཅེས་ཡི་གེ་ཕུལ།༧ མདོར་ན་རྒྱལ་པོ་སྲོང་བཙན་སྒམ་པོས་ཤར་གྱི་རྒྱའི་ཞིང་ཆེན་
ཟོང་ཅོ་ནས་ནུབ་ཀྱི་ཞང་ཞུང་བར་དང་། ལྷོ་རུ་མ་མཐའ་ཡང་གནའ་བོའི་རྒྱ་
བལ་གྱི་ ས་ མཚམས་ ནས་ བྱང་ གི་ གྲུ་ གུ་ བར་ གྱི་ ས་ ཡི་ ཁྱོན་ ལ་ མངའ་ བསྒྱུར།
དེས་ན་རྒྱལ་པོ་སྲོང་བཙན་སྒམ་པོས་དུས་ཡུན་ཐུང་ཐུང་ནང་དུ་སྤུ་རྒྱལ་བོད་ཀྱི་



༄༅།།སྲོང་བཙན་སྒམ་པོས་མངའ་ཁོངས་རྒྱ་བསྐྱེད་སྲ་བརྟན་དུ་གཏོང་ཐུབ་པའི་རྒྱུ་རྐྱེན།
མངའ་ཁོངས་དེ་ཙམ་དུ་རྒྱ་བསྐྱེད་ཐུབ་པའི་རྒྱུ་རྐྱེན་གང་ཡིན་ཞེ་ན། དེར་ཕྱི་
ཡུལ་དང་རང་ངོས་ཀྱི་རྒྱུ་རྐྱེན་མང་པོ་ཡོད་ན་ཡང་གཙོ་ཆེ་བ་ནི། རྒྱལ་པོ་
གནམ་རི་སྲོང་བཙན་དང༌ སྟག་རི་གཉན་གཟིགས་ སོགས་ བཙན་པོ་གོང་མ་
རྣམས་ཀྱི་མཛད་རྗེས་ལེགས་པོ་རྨང་གཞི་བྱས་པ་དེ་རེད།
དེ་ཡང་ཐོག་མར་རང་རེ་ཁ་བ་རི་བའི་ལྗོངས་འདིར་བྲག་སྲིན་མོ་དང་སྤྲེའུ་
བྱང་ཆུབ་སེམས་དཔའ་གཉིས་ལས་ཕྲུ་གུ་དྲུག་སྐྱེས་པ་དེ་མང་དུ་འཕེལ་ནས་སེ་
དང་། རྨུ། ལྡོང་། སྟོང་ལ་སོགས་པའི་རུས་ཚན་བཞིའམ་དྲུག་ཏུ་མཆེད་
དེ་ཡུལ་ངེས་ཅན་རེ་བཟུང་པས་རུས་རྒྱུད་ཚོ་པར་གྱུར། རུས་རྒྱུད་ཚོ་པ་དེ་
དག་རིམ་བཞིན་མི་གྲངས་འཕེལ་རྒྱས་དང་རུས་ཚན་ཇེ་མང་། མངའ་ཁོངས་
ཇེ་ཆེར་སོང་ནས་རྒྱལ་ཕྲན་མང་པོར་གྱུར། སྔོན་གྱི་རྒྱལ་རབས་ཆོས་འབྱུང་
རྣམས་སུ་རྒྱལ་ཕྲན་སིལ་མ་བཅུ་གཉིས་སམ་བཞི་བཅུ་བྱུང་པར་སྣང་ཡང་དེ་དག་
རེ་རེ་གསལ་ བོར་ གསུངས་མེད། འདིར་ཆོས་ འབྱུང༌《མཁས་ པའི་ དགའ་
སྟོན་》དང་《ཏུན་ཧོང་གཏེར་ཡིག་》གཞིར་བཟུང་ནས་རགས་བསྡུས་བྱས་ན་
འདི་ཙམ་ ཞིག་ ཡོད་ དོ། ། སྤུ་རྒྱལ། ཞང་ ཞུང་། མྱང་ རོའི་ བྱེད་ ཀར།
གནུབས་ཡུལ་གླིང་དགུ། ཉང་རོ་ཤམ་པོ། སྐྱི་རོའི་ལྗང་སྔོན། ངས་པོ་ཁྲ་
སུམ། དབྱེ་རོ་ཡུལ་བཞི། འོ་ཡུལ་ སྤང་ ཀར། རྔགས་ ཡུལ་ གྱི་ གྲུ་བཞི།
ཀླུམ་རོའི་ཡ་སུམ། སྲིབས་ཡུལ་གྱི་རབ་གོང་། ཀོང་ཡུལ་བྲེ་སྣ། མྱང་ཡུལ་
རྣམ་གསུམ། དྭགས་ཡུལ་གྲུ་བཞི། མཆིམས་ཡུལ་གྱི་དགུ་ཡུལ། སུམ་པ།
གཙང་བོད། འ་ཞ། གྲུ་གུ། འཇང་བཅས་སོ། ། རྒྱལ་ཕྲན་དེ་དག་ལས་
སྤུ་རྒྱལ་བོད་ཀྱི་རྒྱལ་ཁབ་དེ་རིམ་བཞིན་དར་ཞིང་རྒྱས་པས། ཁྱིམ་མཚེས་རྒྱལ་



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཕྲན་རྣམས་ལ་བཙན་འཛུལ་བྱས་ནས་རང་གི་མངའ་འོག་ཏུ་བསྡུས། དཔེར་
ན། རྒྱལ་པོ་གཉའ་ཁྲི་བཙན་པོའི་སྐུ་རིང་ལ་རྒྱལ་ཕྲན་སུམ་པའི་བོན་པོ་ཨོ་
ཡོང་རྒྱལ་བ་བཏུལ་ཞིང༌། རྒྱལ་ཕྲན་གནུབས་ཀྱི་གླིང་དགུ་འབངས་སུ་བཀུག
རྒྱལ་ཕྲན་ཉང་རོ་ཤམ་པོ་དང་ཀོང་ཡུལ་བྲེ་སྣ་སོགས་རྒྱལ་པོ་གྲི་གུམ་བཙན་པོའི་
གོང་ནས་དབང་འོག་ཏུ་ཚུད། རྒྱལ་པོ་འབྲོང་གཉན་ལྡེ་རུའི་སྐུ་རིང་ལ་རྒྱལ་
ཕྲན་དྭགས་པོ་དང་སུམ་པ་གཉིས་ལ་གཉེན་འབྲེལ་བཙུགས་ནས་དེ་སྲིད་འོག་ཏུ་
བསྡུ་བར་རྨང་གཞི་བཏིང༌། མེས་པོ་ སྟག་རི་གཉན་གཟིགས་ཀྱི་སྐུ་རིང་ལ་
“རྒྱལ་ཕྲན་རྣམས་ཀྱི་སུམ་གཉིས་མངའ་འོག་འདུས། བན་པ་རྗེ། འ་ཞ་རྗེ།
དྲང་གར་རྗེ། ཟིན་པོ་རྗེ། ཞང་ཞུང་རྗེ་རྣམས་བཏུལ། ཉང་སྦས་གནོད་
གསུམ་འབངས་སུ་ཚུད” རྒྱལ་པོ་འདིའི་རིང་ལ་སྤུ་རྒྱལ་བོད་ཀྱི་དྲག་པོའི་
དཔུང་དང་དཔལ་འབྱོར་གྱི་སྟོབས་སྔར་ལས་དར་རྒྱས་སུ་གྱུར་པས། ད་ལྟའི་
བོད་ལྗོངས་འཕན་ཡུལ་ཕྱོགས་སུ་ཡོད་པའི་རྒྱལ་ཕྲན་ངས་པོ་ཁྲ་སུམ་གྱི་རྗེ་བོ་
དགུ་གྲི་ཟིང་པོ་རྗེ་དང་ཁོའི་བློན་པོ་དབྱི་ཚབ་སོགས་མི་མཐུན་པ་བྱུང་བའི་ཚེ་
ནའང་སྟག་རི་གཉན་གཟིགས་ཀྱི་དྲུང་དུ་བྲོས་ནས་ཁོང་ལ་སྐྱབས་བཅོལ་ཞིང་
ལྷན་དུ་མནའ་བཅད། འོན་ཀྱང་ཟིང་པོ་རྗེ་ལ་དགྲ་ལན་མ་ལོན་པའི་བར་དུ་
རྒྱལ་པོ་གྲོངས་པས། ལས་དོན་དེ་གནམ་རི་སྲོང་བཙན་བར་དུ་ལུས་དགོས་པ་
བྱུང་། དེ་ནས་རྒྱལ་པོ་གནམ་རི་སྲོང་བཙན་གྱི་རིང་ལ་རྒྱལ་ ཕྲན་ངས་པོ་ཁྲ་
སུམ་ལ་དམག་དྲངས་ནས་མཁར་ཡུ་སྣ་ཕབ་ཅིང༌། དགུ་གྲི་ཟིང་པོ་རྗེ་བཏུལ།
མངའ་ཁོངས་ ཡོངས་རྫོགས་ དབང༌ དུ་ བསྡུས། ས་ མིང་ ཡང་ ངས་ པོ་ ནས་
འཕན་ཡུལ་ དུ་ བསྒྱུར། རྒྱལ་ ཕྲན་ གཙང་ བོད་ ཀྱི་ རྗེ་ བོ་ བཏུལ་ ཅིང་ མངའ་



༄༅།།སྲོང་བཙན་སྒམ་པོས་མངའ་ཁོངས་རྒྱ་བསྐྱེད་སྲ་བརྟན་དུ་གཏོང་ཐུབ་པའི་རྒྱུ་རྐྱེན། །
ཁོངས་ཡོངས་ རྫོགས་ དབང་ འོག་ ཏུ་ བསྡུས། སྔར་ རྒྱལ་ པོ་ སྟག་ རི་ གཉན་
གཟིགས་ཀྱིས་རྒྱལ་ཕྲན་དྭགས་པོ་སྲིད་འོག་ཏུ་བཙུད་ཀྱང་ངོ་ལོག་པ་ལ་ཡང་སེང་
གོ་མི་ཆེན་མངགས་ནས་དྭགས་པོ་ཡོངས་རྫོགས་འབངས་སུ་བཀུག ད་རུང༌
“མཐའ་ཡི་རྒྱུ་དང་གྲུ་གུ་འོག་ཏུ་བཏུལ། ལོ་གསར་སྒང་ལ་ལུག་ཤའི་ལག་པ་
རློན་པ་བརྩིགས་པ་ལ་འཛེགས་ནས་རྒྱའི་མཁར་ཕབ། མཆིལ་པའི་སྐེ་ལ་སྦ་མེ་
བཏགས་པ་བཏང་བས་རྒྱ་ཡུལ་མེར་བཏང་” པར་ཡང་བཤད། མདོར་ན་
རྒྱལ་པོ་འདིའི་རིང་ལ་སྤུ་རྒྱལ་བོད་ཀྱི་ཆབ་སྲིད་གནམ་ལས་མཐོ་ཞིང་། དབུ་
རྨོག་རི་ བས་ བཙན་ པས་ བློན་ འབངས་ རྣམས་ ཀྱིས་ རྒྱལ་ པོའི་ མཚན་ ལའང་
གནམ་རི་སྲོང་བཙན་དུ་གསོལ་ལོ། ། གོང་གསལ་བཙན་པོ་རྣམས་ཀྱིས་མཛད་
རྗེས་ལ་བལྟས་ན་རྒྱལ་པོ་གཉའ་ཁྲི་བཙན་པོའི་ཡར་སྔོན་དུ་སྤུ་རྒྱལ་བོད་ཀྱི་རྒྱལ་
ཁམས་ནི་ཡར་ལུང་ཕྱོགས་ཙམ་གྱི་ཡུལ་གྲུ་ཆུང་ཆུང་ཞིག་ཡིན་ཞིང་། རྒྱལ་པོ་
གཉའ་ཁྲི་བཙན་པོ་ནས་འགོ་བཟུང་སྟེ་རྒྱལ་རབས་རིམ་བྱོན་རྣམས་ཀྱིས་རིམ་
བཞིན་རྒྱ་བསྐྱེད་པས། སྲོང་བཙན་སྒམ་པོའི་སྐུ་རིང་ལ་སླེབས་དུས་རྒྱལ་ཕྲན་
སིལ་མ་མང་ཆེ་བ་ཕྱི་ཚུལ་དུ་གཅིག་བསྡུས་བྱས། དེ་ནི་རྒྱལ་པོ་སྲོང་བཙན་
སྒམ་པོས་འཛམ་གླིང་ཕྱེད་ལ་ཁ་ལོ་བསྒྱུར་ཐུབ་པའི་རྒྱུ་རྐྱེན་གཙོ་བོ་སྟེ། མངའ་
ཁོངས་ཀྱི་རྨང་གཞི་དང་དམག་དཔུང་གི་འབྱུང་ཁུངས། དཔལ་འབྱོར་ གྱི་
རྟེན་གཞི་རེད། གལ་ཏེ་རྒྱལ་རབས་གོང་མ་རྣམས་ཀྱིས་བསྐྲུན་པའི་རྨང་གཞི་
དེ་འདྲ་ཞིག་མེད་ན་རྒྱལ་པོ་སྲོང་བཙན་སྒམ་པོས་གློ་བུར་དུ་བོད་ཀྱི་རུས་རྒྱུད་ཚོ་
པ་ཁག་ ལས་ གྲུབ་ པའི་རྒྱལ་ ཕྲན་རྣམས་དང་ རྒྱ་གར་ནག་གི་ས་ ཁུལ་ མང་པོ་
དབང་འོག་ཏུ་བསྡུ་མི་ཐུབ་ཅིང་། རྒྱལ་པོ་སྲོང་བཙན་སྒམ་པོས། འཛམ་



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
གླིང་ཕྱེད་ལ་མངའ་བསྒྱུར་ཞེས་པ་དང༌། བོད་ཀྱི་རྒྱལ་ཁོངས་གཅིག་སྡུད་བྱས་
ཟེར་བ་དེ་ཡང་རྒྱལ་རབས་གོང་མ་དེ་དག་གིས་དབང་འོག་ཏུ་བསྡུས་པའི་མངའ་
ཁོངས་སྲ་བརྟན་དུ་བཏང་ཐོག འ་ཞ་དང༌། གྲུ་གུ། འཇང༌། བལ་པོ།
རྒྱ་གར་ནག་གི་ས་ཁུལ་མང་པོ་དབང་དུ་བསྡུས་པ་དེར་གོ་བར་སྙམ།
གཉིས་པ། མངའ་ཁོངས་བདེ་འཇགས་དང་སྲིད་
དབང་སྲ་བརྟན་དུ་གཏོང་ཐུབ་པའི་རྒྱུ་རྐྱེན།
རྒྱལ་པོ་གཉའ་ཁྲི་བཙན་པོ་ནས་སྲོང་བཙན་སྒམ་པོ་བར་གྱི་རྒྱལ་རབས་
རིམ་བྱོན་རྣམས་ཀྱིས་རྒྱལ་ཕྲན་སིལ་མ་མང་པོ་བཏུལ་ཅིང་དབང་འོག་ཏུ་བསྡུས་
མྱོང་རུང༌། ཁོ་ཚོས་རྒྱལ་ཕྲན་དེ་དག་མགོ་འཛུལ་པ་དང་ཡང་ན་སྤུ་རྒྱལ་བོད་
ཀྱི་ཁོངས་གཏོགས་རྒྱལ་ཕྲན་ཡིན་པ་ཁས་བླངས་པ་ཙམ་ལས་དེ་དག་གི་འགོ་གཙོ་
དང་སྒྲིག་གཞི། ལམ་ལུགས་བཅས་རང་སོར་བཞག་པ་དང་། དབང་སྒྱུར་
གྱི་བྱེད་ཐབས་ཏེ་སྲིད་སྐྱོང་གི་ཞི་དྲག་རྩ་འཛུགས་ཆ་ཚང་ཞིག་མེད་པར་བརྟེན།
སྲིད་འོག་ ཏུ་བསྡུས་པའི་རྒྱལ་ཕྲན་རྣམས་སྤུ་རྒྱལ་བོད་ཀྱི་སྟོབས་ཤུགས་ཉམས་
རྒུད་ལ་བསྟུན་ནས་རྒྱུན་དུ་ངོ་ལོག་གམ་གྱེན་ལྡོག་བྱས། དཔེར་ན། རྒྱལ་
ཕྲན་མྱང་རོ་ཤམ་པོ་དང༌། ཀོང་ཡུལ་བྲེ་སྣ། མྱང་ཡུལ་རྣམས་རྒྱལ་རབས་
དགུ་པའི་སྔ་རོལ་ནས་སྤུ་རྒྱལ་བོད་ཀྱི་མངའ་འོག་ཏུ་ཚུད་ཀྱང་མྱང་རོ་ཤམ་པོ་དེ་
གྲི་གུམ་བཙན་པོའི་རིང་ལ་ངོ་ལོག དེར་མ་ཟད་རྒྱལ་ཕྲན་དེའི་འགོ་གཙོ་ལོ་
ངམ་གྱིས་རྒྱལ་པོ་གྲི་གུམ་བཙན་པོ་གྲོངས་ནས་སྤུ་རྒྱལ་བོད་ཀྱི་རྒྱལ་ས་ལོ་བཅུ་
56



༄༅།།སྲོང་བཙན་སྒམ་པོས་མངའ་ཁོངས་རྒྱ་བསྐྱེད་སྲ་བརྟན་དུ་གཏོང་ཐུབ་པའི་རྒྱུ་རྐྱེན། །
གསུམ་ལ་བཟུང༌། ཀོང་ཡུལ་བྲེ་སྣ་དང་མྱང་ཡུལ་ཡང་རྒྱལ་པོ་སྲོང་བཙན་སྒམ་
པོའི་སྐུ་ཚེ་སྟོད་ལ་ངོ་ལོག རྒྱལ་ ཕྲན་དྭགས་ པོ་དེ་ རྒྱལ་ པོ་ སྟག་ རི་ གཉན་
གཟིགས་ཀྱི་སྐུ་རིང་ལ་ཆབ་འོག་ཏུ་བསྡུས་ ཀྱང་ རྒྱལ་པོ་གནམ་རི་སྲོང་བཙན་
སྐབས་སུ་སླེབས་དུས་ངོ་ལོག དེ་ནས་གནམ་རི་སྲོང་བཙན་གྱིས་ཕྱིར་དབང་
དུ་བསྡུས་ཀྱང་རྒྱལ་པོ་སྲོང་བཙན་གྱི་སྐུ་ཚེ་སྟོད་ལ་ངོ་ལོག རྒྱལ་ཕྲན་སུམ་པ་
དང་ཞང་ཞུང་གཉིས་ཀྱང་སྟག་རི་གཉན་གཟིགས་ཀྱི་སྐུ་རིང་ལ་སྤུ་རྒྱལ་བོད་ཀྱི་
སྲིད་འོག་ཏུ་བསྡུས་རུང༌། སྲོང་བཙན་སྒམ་པོའི་སྐུ་ཚེ་སྟོད་ལ་ངོ་ལོག ད་
དུང་རྒྱལ་པོ་སྟག་རི་གཉན་གཟིགས་ཀྱི་རིང་ལ་རྒྱལ་ཕྲན་འ་ཞ་ལའང་དམག་
དྲངས་ནས་དེའི་རྗེ་བོ་བཏུལ་ཀྱང་། འབངས་རྣལ་མར་འགུག་མ་ཐུབ་པ་དང་།
རྒྱལ་པོ་གནམ་རི་སྲོང་བཙན་གྱིས་མཐའ་འཁོར་གྱི་ རྒྱུ་དང་གྲུ་གུ་བཏུལ་རུང་
འབངས་རྣལ་མར་བཀུག་ནས་ཡུན་རིང་དབང་སྒྱུར་བྱེད་མ་ཐུབ་པ་ལ་སོགས་པ་
ལྟ་བུའོ། ། །
ཡིན་ནའང་རྒྱལ་པོ་སྲོང་བཙན་སྒམ་པོས་ བཙན་ པོ་ གོང་ མའི་ དུས་ ཀྱི་
མངའ་ཁོངས་སྲ་བརྟན་དུ་བཏང་ཐོག ད་དུང་མངའ་ཁོངས་ སྔར་ལས་ རྒྱ་
བསྐྱེད་ཅིང༌། རྒྱལ་རབས་གོང་མ་རྣམས་ཀྱི་བསླབ་བྱ་ཕྱོགས་སྡོམ་བྱས་ནས།
སྔོན་ཆད་དབང་དུ་བསྡུས་པའི་རྒྱལ་ཕྲན་རྣམས་ངོ་ལོག་པ་ནི་དེ་དག་ལ་དབང་
སྒྱུར་པའི་སྒྲིག་གཞི་དང་ཁྲིམས་ལུགས་ཆ་ཚང་ཞིག་མེད་པའི་རྐྱེན་ཡིན་པ་མཁྱེན་
ཏེ། སྤུ་རྒྱལ་བོད་ཀྱི་སྔར་ཡོད་ཀྱི་ཡུལ་སྲོལ་ལེགས་པོ་དང་དེའི་སྟེང་དུ་དགེ་བ་
བཅུ་གཞིར་ བཟུང་ ཞིང་། དབང་ དུ་ བསྡུས་ པའི་ རྒྱལ་ ཕྲན་ གཞན་ པ་ དང་
མཐའ་འཁོར་གྱི་སྔོན་ཐོན་རྒྱལ་ཁབ་རྣམས་ཀྱི་ཁྲིམས་སྲོལ་དཔེར་བལྟས་ནས།
57



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཆབ་སྲིད་དང་དམག་དཔུང་། དཔལ་འབྱོར་བཅས་ཀྱི་སྒྲིག་གཞི་དང་ཁྲིམས་
ལུགས་ཅུང་ཟད་ཆ་ཚང་ཞིང་གོ་རིམ་ལྡན་པ་ཞིག་བཙུགས། དེ་ཡང་ཐོག་མར་
རིམ་པ་སོ་སོའི་སྲིད་འཛིན་སྒྲིག་གཞི་བཙུགས་ཤིང་དཔོན་རིགས་མི་སྣ་བསྐོས།
༡. ཆེས་ མཐོའི་ དབང་ སྒྱུར་ ལས་ ཁུངས་ ཏེ་ བཙན་ པོའི་ སྲིད་ གཞུང་
བཙུགས་པ། བཙན་པོའི་སྲིད་གཞུང་ནི་རྒྱལ་པོ་དང་། སྲིད་བློན། དམག་
དཔོན། མངན་དཔོན། ཁབ་སོའོ་ཅོག་གི་བླ། ཁྲུ་དཔོན། ཞིང་དཔོན།
རྩིས་པ་ཆེན་མོ། ཆིབས་དཔོན། ཁྲལ་དཔོན། གཟིམ་དཔོན། སྣམ་ཕྱི་
བ། དྲང་དཔོན་ནམ་ ཞལ་ ལྕེ་ པ། ཁྲིམས་ དཔོན་ བཅས་ ལས་ གྲུབ་ ཅིང་།
དེ་དག་ནང་ གི་ གོ་ གནས་ མཐོ་ཤོས་ ནི་ རྒྱལ་ པོ་ཡིན། དེས་ ཆབ་སྲིད་དང་།
དཔལ་འབྱོར། རིག་གནས། དམག་དོན་ལ་སོགས་པའི་དབང་ཆ་ཡོད་དོ་
ཅོག་གཅིག་སྡུད་ཀྱིས་བཟུང་ཡོད། དེའི་འོག་ཏུ་སྤྱི་ཁྱབ་རིམ་པའི་དབང་ཆ་
དང་གོ་གནས་བཟུང་བའི་དགུང་བློན་ཆེ་འབྲིང་ཆུང་གསུམ་དང་། ནང་བློན་
ཆེ་འབྲིང་ཆུང་གསུམ། བཀའ་བློན་ཆེ་འབྲིང་ཆུང་གསུམ་བཅས་ཡོད། དེ་
དག་སྤྱི་ཁྱབ་རིམ་པའི་སྲིད་བློན་ཆེན་པོ་ཡིན་པའི་ཆ་ནས་འདྲ་རུང༌། ནང་
གསེས་སུ་ལས་འགན་མི་འདྲ་ལ། གོ་གནས་ལའང་ཁྱད་པར་ཅུང་ཟད་རེ་ཡོད།
དགུང་བློན་རྣམ་གསུམ་གྱི་ལས་འགན་གཙོ་བོ་ནི་རྒྱལ་པོའི་གཅིག་གྱུར་གྱི་འགོ་
ཁྲིད་འོག་སྲིད་གཞུང་གི་ཚོགས་འདུ་སྡུད་པ་དང་གཤམ་འོག་གི་དཔོན་རིགས་མི་
སྣ་སྐོང་འཐེན་བྱེད་པ། ས་ཁུལ་གྱི་དབྱེ་མཚམས་དང་དམག་དཔུང་བཅོས་
སྒྲིག་བྱེད་པ། བཀའ་ ཁྲིམས་ གསར་ པ་ ཁྱབ་བསྒྲགས་ བྱེད་ པ་ སོགས་ ཡིན།
ནང་བློན་ཆེ་འབྲིང་ཆུང་གསུམ་གྱི་ལས་འགན་གཙོ་བོ་ནི་དཔལ་འབྱོར་དང་རིག་



༄༅།།སྲོང་བཙན་སྒམ་པོས་མངའ་ཁོངས་རྒྱ་བསྐྱེད་སྲ་བརྟན་དུ་གཏོང་ཐུབ་པའི་རྒྱུ་རྐྱེན།
གནས་ལ་སོགས་པའི་ལས་དོན་གལ་ཆེན་རྣམས་གཉེར་རྒྱུ་དེ་རེད། བཀའ་
བློན་ཆེ་འབྲིང་ཆུང་གསུམ་གྱི་ལས་འགན་ནི་རྒྱལ་པོ་དང་བློན་ཆེན་རྣམས་ཀྱིས་
བཀའ་ཕབ་པ་ཁྲིམས་དང་མཐུན་མིན་ལ་ཞིབ་བཤེར་བྱེད་པ་དང་། ཁྲིམས་
ལུགས་སྐོར་གྱི་བྱ་བ་གལ་ཆེན་རྣམས་གཉེར་རྒྱུ་དེ་རེད།
སྤྱི་ཁྱབ་བློན་ཆེན་དགུའི་ནང་གསེས་ཀྱི་གོ་གནས་ལ་རིམ་པ་ལྔ་ཡོད་དེ།
གོ་གནས་མཐོ་ཤོས་ནི་དགུང་བློན་ཆེན་པོ་ཡིན། དེའི་འོག་ ཏུ་དགུང་བློན་
འབྲིང་དང་ནང་བློན་ཆེན་པོ་ཡིན། དེའི་འོག་ཏུ་དགུང་བློན་ཆུང་བ་དང་ནང་
བློན་འབྲིང་བ། བཀའ་བློན་ཆེན་པོ་བཅས་ཡིན། དེའི་འོག་ཏུ་ནང་བློན་ཐ་
ཆུང་དང་བཀའ་བློན་འབྲིང་བ་ཡིན། མཐའ་མ་བཀའ་བློན་ཆུང་བ་ཡིན། །
གཞན། དམག་དཔོན་དང་། མངན་དཔོན། ཁབ་སོའོ་ཅོག་གི་བླ།
ཁྲུ་དཔོན་སོགས་དཔོན་རིགས་བཅུ་གཅིག་གི་ལས་འགན་མི་འདྲ་ཞིང་དབང་
ཤུགས་ཁྱབ་ཁོངས་ལ་ཆེ་ཆུང་ཡོད་རུང་། གོ་གནས་ཀྱི་རིམ་པ་ཕལ་ཆེར་གཅིག་
འདྲ་ཡིན་ཏེ་ཚང་མ་བཙན་པོའི་སྲིད་གཞུང་གི་དཔོན་རིགས་མི་སྣར་གཏོགས་
ཤིང་། སྤྱི་ཁྱབ་བློན་ཆེན་རྣམས་ཀྱི་ལག་རོགས་པ་ཡིན། དེ་ཡང་རུ་ཆེན་ལྔའི་
དམག་དཔུང་ལ་བདག་གཉེར་དང་བཀོད་འདོམས་ བྱེད་ པའི་སྤྱི་ཁྱབ་དམག་
དཔོན་དང་། སྲིད་གཞུང་གི་ཕྱི་ཕྱོགས་ལས་དོན་གལ་ཆེན་གཉེར་པའི་ཕྱི་བློན་
གཉིས་ནི་ གཙོ་བོར་དགུང་བློན་རྣམ་ གསུམ་ གྱི་ལག་ རོགས་ པ་ ཡིན། སྲིད་
གཞུང་གི་འབྲུ་རིགས་དང་གསེར་དངུལ་སོགས་ནོར་སྲིད་ལ་དོ་དམ་བྱེད་པའི་
མངན་དཔོན་དང༌། འབྲོག་ཕྱོགས་ཀྱི་ནོར་ཕྱུགས་དང་ཐོན་སྐྱེད་དཔྱ་ཁྲལ་
སོགས་ལ་དོ་དམ་བྱེད་པའི་ཁྲུ་དཔོན། ཞིང་ལས་ས་ཁུལ་གྱི་ཐོན་སྐྱེད་དང་ཡོང་
59



་
༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས། །
འབབ། དཔྱ་ཁྲལ་སོགས་ལ་དོ་དམ་བྱེད་པའི་ཞིང་དཔོན། སྲིད་གཞུང་གི་
ནོར་སྲིད་ཀྱི་འགྲོ་སོང་དང་དམག་དོན་གྱི་གཏོང་ཡོང་། དཔྱ་ཁྲལ་གྱི་བསྡུ་
འབབ་བཅས་ལ་ཞིབ་འཇུག་དང་རྩིས་བཤེར་བྱེད་པའི་རྩིས་དཔོན། རྒྱལ་
བློན་རྣམས་ཀྱི་ཆིབས་རྟ་དང་དམག་རྟ་བསྡུ་གཏོང་བྱ་རྒྱུ་དང༌། འགྲིམ་འགྲུལ་
བདེ་འཇགས་ལ་ལྟ་རྟོག་ཉེན་ཟོན་བྱེད་པའི་ཆིབས་དཔོན། ས་གནས་སོ་སོའི་
དཔྱ་ཁྲལ་སྡུད་པའི་ཁྲལ་དཔོན། རྒྱལ་པོའི་ཕོ་བྲང་གི་འཚོ་བ་དང་ཁོར་ཡུག་
བདེ་འཇགས་བཅས་ལ་དོ་དམ་བྱེད་པའི་གཟིམ་དཔོན། བཙན་པོའི་སྐུ་སྲུང་
གི་ལས་འགན་སྒྲུབ་པའི་ཉེན་རྟོག་དམག་དཔོན་ཏེ་སྣམ་ཕྱི་བ་བཅས་ནི་གཙོ་བོ་
ནང་བློན་རྣམ་གསུམ་གྱི་ལག་རོགས་པ་ཡིན། ཉེས་པའི་ཆེ་ཆུང་ལ་བལྟས་ནས་
ཁྲིམས་ལུགས་ལྟར་ཁྲིམས་ཐག་གཅོད་པའི་སྤྱི་ཁྱབ་དྲང་དཔོན་དང་། དྲང༌
དཔོན་གྱིས་ཁྲིམས་ཐག་བཅད་པ་དེ་ཉེས་ཅན་ལ་དངོས་སུ་ལག་བསྟར་བྱེད་པའི་
ཁྲིམས་དཔོན་ནི་གཙོ་བོ་སྤྱི་ཁྱབ་བཀའ་བློན་རྣམ་གསུམ་གྱི་ལག་རོགས་པ་ཡིན། །
༢. བོད་ཀྱི་མངའ་ཁོངས་ཡོངས་རྫོགས་སྤྱིའི་སྲིད་འཛིན་ས་ཁུལ་ཆེན་པོ་
དྲུག་ཏུ་ དབྱེ་ཡོད་དེ། དབུ་རུ་དང༌། གཡོ་རུ། གཡས་རུ། རུ་ལག
སུམ་པ་རུ། ཞང་ཞུང་རུ་བཅས་དང༌། དེ་དག་ལ་དབང་སྒྱུར་བྱེད་མཁན་
གོང་དུ་བཤད་པའི་སྤྱི་ཁྱབ་རིམ་པའི་བློན་ཆེན་ དགུ་ དང་དམག་དཔོན་ཕུད།
ད་དུང་རུ་སྡེ་རེར་ཐད་ཀར་དབང་སྒྱུར་བྱེད་མཁན་རུ་དཔོན་རྒན་པ་གཉིས་དང་
གཞོན་པ་གཉིས་རེ་བསྐོས། རུ་སྡེ་ཆེན་པོ་ལྔ་ནི་བཙན་པོའི་སྲིད་གཞུང་འོག་གི་
ཆེས་མཐོའི་དམག་སྲིད་ གཅིག་གྱུར་གྱིས་ དོ་དམ་བྱེད་པའི་ ས་ཁུལ་ ཡིན་ པས།
དེ་དག་ལ་དབང་སྒྱུར་པའི་རུ་དཔོན་རྣམས་ཀྱང་དམག་སྲིད་གཉིས་ཀའི་དཔོན་
60



༄༅།།སྲོང་བཙན་སྒམ་པོས་མངའ་ཁོངས་རྒྱ་བསྐྱེད་སྲ་བརྟན་དུ་གཏོང་ཐུབ་པའི་རྒྱུ་རྐྱེན།
པོ་ཡིན།
བཙན་པོའི་སྲིད་གཞུང་དང་ཆེས་མཐོའི་སྲིད་འཛིན་ས་ཁུལ་གྱི་དབང་
སྒྱུར་མི་སྣ་ནི་རྒྱལ་ཕྲན་སོ་སོ་ནས་བློ་རིག་རྣོ་བའི་རྗེ་བོ་དང་བློན་པོ་ཡར་འཐེན་
དང་ མངག་ གཏོང༌ བྱས་ པ་ ཡིན་ པས། དབང་ སྒྱུར་ སྒྲིག་ གཞི་ དེ་ གཉིས་
བཙུགས་པ་ནི་རྒྱལ་ཕྲན་སོ་སོ་གོང་མའི་གཅིག་གྱུར་གྱི་དབང་འོག་ཏུ་བསྡུས་པར་
མ་ཟད། དེ་དག་གི་ས་གནས་སྟོབས་ཤུགས་ཉམས་ཞན་དུ་བཏང་ཞིང་བཙན་
པོའི་སྲིད་གཞུང་གི་དབང་སྒྱུར་སྟོབས་ཤུགས་ཇེ་དྲག་ཏུ་བཏང་བ་རེད།
༣. རུ་སྡེ་ཆེན་པོ་ལྔའི་མངའ་ཁོངས་སུའང་དབང་རིས་ཞེས་པའི་ས་ཁུལ་
བཅོ་བརྒྱད་ཕྱེ་ཡོད། དེ་ནི་སྔོན་གྱི་རྒྱལ་བློན་རྙིང་པ་དང་རྒྱལ་ཕྲན་གྱི་རྒྱལ་པོ།
ཚོ་དཔོན། རུས་རྒྱུད་ཚོ་པ་ཁག་བཙན་པོའི་གཅིག་གྱུར་གྱི་སྲིད་འོག་ཏུ་འཛུད་
པའི་དུས་མཚུངས་སུ། ཁོ་ཚོས་སླར་ཡང་གྱེན་ལྡོག་འབྱུང་བ་འགོག་ཆེད།།
དེ་དག་གིས་སྒེར་བཟུང་བྱས་པའི་འབྲོག་ཐང་དང་། ས་ཞིང་། བྲན་གཡོག
ཕྱུགས་ཟོག་རྣམས་རུ་སྡེ་དང་བཙན་པོའི་སྲིད་གཞུང་གིས་གཏན་ལ་ཕབ་པའི་
བཀའ་ཁྲིམས་བརྩི་སྲུང་བྱེད་དགོས་པ་དང༌། དཔྱ་ཁྲལ་མ་ཆད་པར་འབུལ་
བའི་ཆ་རྐྱེན་འོག སྔར་བཞིན་སྒེར་འཛིན་གྱི་དབང་ཆ་ཡོད་པར་བྱས་པ་དེ་
རེད། །
༩. དམག་དོན་གྱི་མཁོ་བ་གཞིར་བཟུང་ནས་རུ་སྡེ་ཆེན་པོ་ལྔ་དེ་རྒོད་ཀྱི་
སྟོང་སྡེ་ཞེས་པའི་དམག་གི་སྡེ་ཚན་དྲུག་ཅུ་རྩ་གཅིག་ཏུ་ཕྱེ་བ། དེ་ཡང་དབུ་རུ།
གཡོན་རུ། གཡས་རུ། རུ་ལག ཞང་ཞུང་རུ་བཅས་ལ་སྟོང་སྡེ་བཅུ་རེ་
དང༌། སུམ་པའི་རུ་ལ་སྟོང་སྡེ་བཅུ་གཅིག་བཅས་སྟོང་སྡེ་དྲུག་ཅུ་རེ་གཅིག་ཏུ་



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཕྱེ། (སྟོང་སྡེ་རེ་རེའི་མིང་འདིར་བཀོད་ན་ཡིག་ཚོགས་མང་སྙམ་ནས་མ་བཀོད། གསལ་
བོ་ཤེས་འདོད་ན་《ཆོས་འབྱུང་མཁས་པའི་དགའ་སྟོན་》ལས་གསལ།) སྟོང་སྡེ་རེ་ལ་
དམག་མི་སྟོང་ཕྲག་བཅུ་རེ་ཡོད་ཅིང་། དེར་མི་ལོངས་པའི་སྡེ་ཚན་ལ་སྟོང་བུ་
ཆུང་ཟེར། སྟོང་སྡེ་རེ་རེའང་ལྔ་བརྒྱ་ཆེན་མོ་ཞེས་པའི་དམག་གི་སྡེ་ཚན་ཉི་
ཤུར་ཕྱེ། དེ་དག་རེ་རེ་ལ་དམག་མི་ལྔ་བརྒྱ་རེ་ཡོད། །
དམག་གི་སྡེ་ཚན་དེ་དག་ལ་དོ་དམ་དང་བཀོད་འདོམས་བྱེད་མཁན་ཡང་
སྟོང་སྡེ་ལ་སྟོང་དཔོན་དང་། སྟོང་བུ་ཆུང་ལ་སྟོང་བུ་ཆུང་རྗེ། ལྔ་བརྒྱ་ཆེན་
མོའི་དམག་སྡེ་ལ་ལྔ་བརྒྱ་ཆེན་མོ་ཞེས་པའི་དམག་དཔོན་ཡོད། སྟོང་སྡེ་དེ་དག་
གི་ དམག་ མི་ རྣམས་ ནི་ རྒྱུན་ པར་ ཐོན་སྐྱེད་བྱེད་ པ་ དང༌ ཆབས་ ཅིག་ མཐའ་
མཚམས་སྲུང་ཞིང༌། འཐབ་འཁྲུག་བྱུང་ན་འཐབ་དམག་ཡིན།
གཞན་ཡང་། ཐུ་བྷོད་ཀྱི་མངའ་ཁོངས་རྒྱ་སྐྱེད་པ་དང་མཐའ་མཚམས་
སྲུང་བར་བྱས་རྗེས་ཆེན་པོ་ཡོད་པའི་དམག་དཔུང་རྣམས་ཀྱང་སྟོད་ཀྱི་དཔའ་སྡེ་
དང་ སྨད་ ཀྱི་དཔའ་ སྡེ། བར་ གྱི་དཔའ་ སྡེ་ བཅས་ དཔའ་ སྡེ་ གསུམ་ དུ་ཕྱེ།
དཔའ་སྡེ་རེ་རེར་དམག་མི་ཅི་ཙམ་རེ་ཡོད་པ་ལོ་རྒྱུས་དེབ་ཐེར་རྣམས་སུ་གསལ་
བོར་གསུངས་མེད་ཀྱང་། དེ་དག་ནི་བོད་ཀྱི་མངའ་ཁོངས་རྒྱ་བསྐྱེད་པ་དང༌
མཐའ་མཚམས་སྲུང་བར་བྱས་རྗེས་ཆེན་པོ་བསྐྲུན་པའི་སྟོང་སྡེ་འགའ་རེའི་སྤྱི་
མིང་ཙམ་ཡིན་ནམ་སྙམ། །
དམག་དཔུང་གི་སྡེ་ཚན་རིམ་པ་མང་པོར་ཕྱེ་བ་དང་དཔོན་རིགས་མི་སྣ་
བསྐོས་ནས་སོ་སོར་ལས་བགོས་བྱས་པ་དེས་རྒྱལ་ཕྲན་སོ་སོའི་སྔར་ཡོད་དམག་
ཤུགས་ཁ་འཐོར་དུ་བཏང་ཞིང་བཀོད་འདོམས་ཀྱི་དབང་ཆ་བཙན་པོའི་སྲིད་
62



༄༅།།སྲོང་བཙན་སྒམ་པོས་མངའ་ཁོངས་རྒྱ་བསྐྱེད་སྲ་བརྟན་དུ་གཏོང་ཐུབ་པའི་རྒྱུ་རྐྱེན།
གཞུང་དུ་ གཅིག་ སྡུད་ བྱས་ པས། དམག་ དཔུང་ རྩ་ འཛུགས་ དང་ དོ་དམ།
བཀོད་འདོམས་བྱེད་པར་སྟབས་བདེ་བཟོས་པ་དང༌། རྒྱལ་ཕྲན་རྣམས་ཕྱིར་
ངོ་ལོག་པར་དམག་ཤུགས་ཀྱི་རྟེན་གཞི་མེད་པར་བཟོས།
༥. གཡུང་ངམ་ཁེང་ཞེས་པའི་བཙན་པོ་དང་སྲིད་གཞུང་གི་ཁོངས་སུ་
གཏོགས་ པའི་ འབངས་ མིའི་ རིམ་ པ་ ཕྱེ་བ། རྒྱལ་ པོའི་ ཕོ་བྲང་ གི་ བྲན་ དུ་
གཏོགས་པའི་ལས་རིགས་སོ་སོའི་འབངས་མི་ལ་སྣུབས་རྗེ་སྲིད་པ་ལ་སོགས་རྗེ་
དགུ། ལོ་ངམ་རྟ་རྫི་སོགས་རྫི་བདུན། ག་རོད་སྒ་མཁན་སོགས་མཁན་དྲུག
རྒྱ་ཇ་ཚོང་པ་ལ་སོགས་ཚོང་པ་ལྔ། གདགས་སྤྲ་འཛིན་སོགས་འཛིན་གསུམ་
བཅས་རིམ་པ་ལྔར་ཕྱེ། ནམ་པ་ལྡེ་རྒྱལ་(ཞང་ཞུང་།) བལ་བོ་ལི་རྒྱལ། སུམ་
པ་ལྕགས་རྒྱལ།(མཚོ་སྔོན་དང་བར་ཁམས་ས་ཁུལ།) མོན་རྩེ་རྒྱལ། (མོན་པ་རུས་རྒྱུད་
ཚོ་པ་)བཅས་ནི་ལོ་དང་དུས་ལྟར་དཔྱ་ཁྲལ་ངེས་ཅན་རེ་འབུལ་བའི་བཙན་པོའི་
སྲིད་གཞུང་གི་ཁོངས་གཏོགས་འབངས་མིར་བཀོད། དེས་རྒྱལ་པོའི་ཕོ་བྲང་
གི་འཚོ་བ་དང་བཙན་པོའི་སྲིད་གཞུང་གི་དཔལ་འབྱོར་གྱི་ཡོང་འབབ་ལ་འགན་
ལེན་ཡོད་པར་བྱས།
རིམ་པ་སོ་སོའི་དབང་སྒྱུར་སྒྲིག་གཞི་འཛུགས་པ་དང་ཆབས་ཅིག་འབུམ་
གསེར་ཐོག་ཤ་བ་ཅན་གྱི་ཁྲིམས། རྒྱལ་ཁམས་དཔེར་བླངས་ཀྱི་ཁྲིམས། མདོ་
ལོན་ཞུ་བཅད་ཀྱི་ཁྲིམས། དབང་ཆེན་བཅད་ཀྱི་སྤྱི་ཁྲིམས། ཁབ་སོ་ནང་
པའི་ཁྲིམས། དཔའ་མཚན་དྲུག་སོགས་ཁྲིམས་ལུགས་སྣ་ཚོགས་ཀྱང་གཏན་ལ་
ཕབ། དེ་དག་ཅུང་ཟད་རྒྱས་པར་བཤད་ན། །
(༡)འབུམ་གསེར་ཐོག་ཤ་བ་ཅན་ཀྱི་ཁྲིམས་ཞེས་པ་ནི། དེ་སྔ་རྒྱལ་པོ་
63



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
-
-
--
--
-
སྟག་རི་གཉན་གཟིགས་ཀྱི་བློན་པོ་ཁྲི་ངོར་སྣང་མང་བཙན་གྱིས་གཏན་ལ་ཕབ་
པའི་བྲེ་དང་སྲང་ཞོ་ལ་སོགས་པའི་ཚད་གཞི་དེ་རྒྱལ་ཡོངས་གཅིག་གྱུར་གྱི་གཤོར་
འདེགས་ཚད་གཞིར་སྒྱུར་བཅོས་བྱས་ནས་བཀའ་ཡིས་དྲིལ་བསྒྲགས་པ་ལ་ཟེར།
ཐབས་ཤེས་དེས་བོད་ཀྱི་ཞིང་ཕྱུགས་ཐོན་རྫས་བརྗེ་རེས་བྱེད་པ་དང་ཚོང་ལས་
འཕེལ་རྒྱས་སུ་འགྲོ་པར་ཡར་སྐུལ་བྱས་ཤིང་། བོད་ཀྱི་ས་གནས་སོ་སོའི་དཔལ་
འབྱོར་གྱི་འབྲེལ་བ་སྔར་ལས་སྲ་བརྟན་དུ་བཏང་བས། བོད་ཀྱི་སྤྱི་ཚོགས་
དཔལ་འབྱོར་དར་བར་ཕན་ཡོད་ཀྱི་ཆ་རྐྱེན་བསྐྲུན། །
(༢)རྒྱལ་ཁབ་དཔེར་བླངས་ཀྱི་ཁྲིམས་ལ་ནང་གསེས་སུ་དབྱེ་ན་རྒྱལ་
ཁྲིམས་བཅོ་ལྔ། ཁྲིམས་ཆེན་བདུན། མི་ཆོས་གཙང་མ་བཅུ་དྲུག་གི་ཁྲིམས་
བཅས་བསྡོམས་པའི་སུམ་ཅུ་སོ་བརྒྱད་ཡོད། རྒྱལ་ཁྲིམས་བཅོ་ལྔ་ནི། ཕྱིའི་
བཙན་འཛུལ་པ་དང་ནང་གི་གྱེན་ལྡོག་པ་བཏུལ་ནས་རྒྱལ་ཁམས་བདེ་ལ་བཀོད་
པ། ནང་གི་ཆབ་སྲིད་དང༌། དཔལ་འབྱོར། རིག་གནས་བཅས་ཀྱི་བྱ་བ་
ལེགས་པོར་བསྒྲུབས་ནས་འབངས་རྣམས་ བདེ་བར་སྐྱོང་བ། ཕྱི་མར་ཕན་
ཕྱིར་དམ་པའི་ཆོས་ལ་འབད་པ། དམ་པའི་ལྷ་ཆོས་ལ་དད་པ་མེད་པའི་མིར་
མི་བཤད་པ། གསང་སྔགས་ཀྱི་ཆོས་རྒྱུ་ནོར་ལ་མི་ཚོང་པ། བྲན་གཡོག་རྗེར་
མི་བསྐོ་བ། དཔའ་བོ་བྱས་རྗེས་ཅན་ལ་ སྟག་ལྤགས་ཀྱི་སྟོད་གོས་བྱིན་ནས་
གཟེངས་སུ་ བསྟོད་ པ། ལས་ བཟང་པོ་སྒྲུབ་མཁན་ ལ་ བྱ་ དགའ་བྱིན་ནས་
བསྟོད་པ། ཤེས་རབ་ལྡན་པའི་མི་ལ་ཡིག་ཚང་གིས་བསྟོད་པ། སྡར་མ་ལ་ཝ་
ཞྭ་བསྐོན་ནས་འཕྱ་དམོད་བྱེད་པ། ངན་པ་ལ་ ཐ་ཚིག་བསྒྲགས་ནས་ཕྱིར་
འབུད་བྱེད་པ། ཉེས་ཅན་ལ་ཆད་པ་ནན་པོ་གཅོད་པ། རང་ལུས་སྐྱེད་པའི་
64



༄༅།།སྲོང་བཙན་སྒམ་པོས་མངའ་ཁོངས་རྒྱ་བསྐྱེད་སྲ་བརྟན་དུ་གཏོང་ཐུབ་པའི་རྒྱུ་རྐྱེན། །
ཕ་མ་ལ་མནར་གཅོད་མི་བྱེད་པ། རང་ལས་མཆེད་པའི་བུ་ལ་མི་མནར་པ།
རང་གི་བཟའ་ཟླ་ལ་མནར་གཅོད་མི་གཏོང་བ་བཅས་ཡིན།
ཁྲིམས་ཆེན་བདུན་ནི། མིའི་སྲོག་གཅོད་མི་ཆོག་པ། མ་བྱིན་པ་ལེན་
མི་ཆོག་པ། ལོག་གཡེམ་བྱེད་མི་ཆོག་པ། རྫུན་བཤད་མི་ཆོག་པ། ཆང་ལ་
ཚོད་འཛིན་དགོས་པ། འབངས་དང་བྲན་གཡོག་སོགས་ཀྱིས་རང་རང་གི་རྗེ་
དཔོན་ལ་གྱེན་ལྡོག་བྱེད་མི་ཆོག་པ། བང་སོ་འདྲུ་མི་ཆོག་པ་བཅས་སོ། །
མི་ཆོས་གཙང་མ་བཅུ་དྲུག་གི་ཁྲིམས་ནི། དཀོན་མཆོག་ལ་དད་གུས་
བྱེད་དགོས་པ། ཕ་མ་ལ་དྲིན་གཟོ་ཞིང་བཀུར་སྟི་བྱ་དགོས་པ། མི་དྲིན་ཅན་
དང་ཕ་ཁུ་རྒན་གསུམ་གྱི་ཡི་མི་གཅོད་ཅིང་བཟང་པོའི་ལན་བྱེད་པ། རིགས་
མཐོ་བ་དང་རང་ལས་རྒན་པའི་མིར་གུས་བཀུར་བྱ་དགོས་པ། ལས་དང་སྤྱོད་
པ་ཐམས་ཅད་ཡ་རབས་ཀྱི་རྗེས་སུ་འབྲང་བ། དམ་པའི་ཆོས་དང་ཡི་གེ་ལ་བློ་
འཇུག་ཅིང་དོན་ཤེས་པར་བྱེད་པ། ལས་རྒྱུ་འབྲས་ལ་ཡིད་ཆེས་ཤིང་མི་དགེ་བ་
འབའ་ ཞིག་ ལ་ འཛེམ་ པ། གཞན་ ལ་ བསམ་ ངན་ མི་ བྱ་ ཕན་ པ་ བསྒྲུབ་ པ།
གཞི་དྲང་པོར་བྱ་ཞིང་བློ་སེམས་དཔང་དུ་འཇོག་པ། ཟས་ཆང་ལ་ཚོད་འཛིན་
ཅིང་ཁྲེལ་ཡོད་པར་བྱེད་པ། བུ་ལོན་དུས་སུ་འཇལ་ལ། བྲེ་སྲང་ལ་གཡོ་ཟོལ་
མི་བྱེད་པ། མ་བསྐོས་མ་བཅོལ་བའི་བྱ་བར་རྟོག་འཇུག་མི་བྱེད་པ། གྲོས་ཀྱི་
ནང་དུ་བུད་མེད་ཀྱི་ཁ་ལ་མི་ཉན་པར་རང་ཚུགས་འཛིན་པ། ངག་འཇམ་པོས་
སྐད་ཆ་ཤོད་དགོས་པ། མནའ་དང་དམ་བཞག་སྲོག་ལྟར་གཅེས་པར་འཛིན་
པ་བཅས་སོ། །
རྒྱལ་ཁམས་དཔེར་བླངས་ཀྱི་ཁྲིམས་སུམ་ཅུ་སོ་བརྒྱད་ནི་སྐབས་དེའི་བོད་
་་་



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཀྱི་སྤྱི་ཚོགས་ཀྱི་ངོ་བོ་དང་དབང་སྒྱུར་གྲལ་རིམ་གྱི་དགོས་མཁོ་ལྟར་གཏན་ལ་
ཕབ་པ་ཞིག་རེད། དེས་རིམ་པ་སོ་སོའི་དབང་སྒྱུར་གྲལ་རིམ་གྱི་ཆབ་སྲིད་ཀྱི་
གོ་གནས་སྲ་བརྟན་དང་དཔལ་འབྱོར་གྱི་ཁེ་ཕན་སྲུང་སྐྱོབ་བྱས་པར་མ་ཟད།
དམུ་རྒོད་དང་། ཀླ་ཀློ། ཁྲེལ་མེད་ལ་སོགས་པའི་ སྤྱོད་ངན་བཀག་ནས།
བོད་འབངས་རྣམས་ཡ་རབས་ཀྱི་ལམ་དུ་འཛུད་པར་ཡང་ནུས་པ་ཆེན་པོ་བཏོན།
(༢) མདོ་ལོན་ཞུ་བཅད་ཀྱི་ཁྲིམས་ནི། ཁྲིམས་སར་ཞུ་གཏུག་བྱེད་
མཁན་གཉིས་ཀྱི་ནང་ནས་དབང་ཆེ་ཞིང་ཁ་དྲག་པའི་མི་ལ་བདེན་པ་དེ་ཙམ་
མེད་པ་དང༌། ཉམ་ཆུང་བདེན་པ་ཡོད་པའི་མི་གཉིས་ཐུག་ན། ཕན་ཚུན་
རྩོད་པའི་ཚིག་ཉག་ཉོག་བསྐྱུར་ནས་དོན་གྱི་སྙིང་བོ་བླངས་ཏེ་ཁ་དྲག་པ་ངོ་མི་ཚ་
ཞིང༌། ཉམ་ཆུང་བདེན་ཡོད་ཀྱི་བློ་མི་ ཕམ་ པའི་ སྒོ་ནས་ཁྲིམས་ ཐག་གཅོད་
དགོས་པ་ལ་ཟེར།
(༩) དབང་ཆེན་བཅད་ཀྱི་ཁྲིམས་ནི། ཞུ་གཏུག་བྱེད་མཁན་ནག་ཉེས་
ཡོད་མཉམ་ཡིན་ཚེ་ནག་ཉེས་ཆེ་ཆུང་ལ་གཞིགས་ཏེ་ཉེས་ཆད་འདྲ་མཉམ་དང༌།
ཡང་ན་ཆེ་ཆུང་གི་ཁྱད་པར་ཡོད་པའི་སྒོ་ནས་ཁྲིམས་ཐག་གཅོད་པ་ལ་ཟེར།
(༥）ཁབ་སོ་ནང་པའི་ཁྲིམས་ནི། ཞུ་གཏུག་བྱེད་མཁན་ཕྱོགས་གཉིས་
ཀས་ཕན་ཚུན་བསམ་ཤེས་དང་གུན་གསབ་སྤྲོད་རེས་བྱེད་དུ་བཅུག་སྟེ་གཉིས་ཀ་
བློ་ཡིད་ཚིམ་པའི་བྱ་ཐབས་ལ་བརྟེན་ནས་ཁྲིམས་ཐག་གཅོད་པ་ལ་ཟེར།
གོང་གསལ་ གྱི་ ཁྲིམས་ ཡིག་ གསུམ་ ནི་ ཞལ་ ལྕེ་ པས་ ཁྲིམས་ ཐག་ གཅོད་
ལུགས་གསུམ་རེད། འདི་ལས་སྐབས་དེར་ཞལ་ལྕེ་པས་ཁྲིམས་ཐག་གཅོད་ཚེ་
ཞུ་གཏུག་བྱེད་མཁན་གྱི་དབང་ཤུགས་ཆེ་ཆུང་དང་འཆད་མཁས་མིན་ལ་མི་བལྟ་
66



༄༅།།སྲོང་བཙན་སྒམ་པོས་མངའ་ཁོངས་རྒྱ་བསྐྱེད་སྲ་བརྟན་དུ་གཏོང་ཐུབ་པའི་རྒྱུ་རྐྱེན།
བར། ནག་ཉེས་ཀྱི་ཆེ་ཆུང་ལ་ཡང་ཡང་བརྟགས་རྗེས། དེ་དང་འོས་པའི་
ཁྲིམས་ཐག་གཅོད་པ་དང་ཡང་ན་ཞུ་གཏུག་བྱེད་མཁན་ཕན་ཚུན་གཉིས་ཀ་ཡིད་
ཚིམ་པའི་ཁྲིམས་ཐག་གཅོད་དགོས་པ་གསལ་བོར་མཚོན་པས། 《ཐང་ཡིག་
གསར་རྙིང་ལས་བྱུང་བའི་བོད་ཆེན་པོའི་སྲིད་ལུགས་》ལས། “ཉེས་ཆུང་ངུ་
ལའང་མིག་ འདོན། རྐང༌ འབྲེག སྣ་ གཅོད། ལྕག་ གཞུ། དེ་ དག་
དཔོན་གྱི་འདོད་མོས་བཞིན་བགྱིད་པ་ལས་ངེས་གཏན་མེད་” ཅེས་པར་ཡིད་
ཆེས་ཉམས།
(༦) དཔའ་མཚན་དྲུག་སོགས་དམག་གི་ཁྲིམས་ནི། གཡུལ་སར་རྒྱལ་
ཁབ་ཀྱི་དོན་དུ་རང་སྲོག་ཤོར་བའི་བྱས་རྗེས་ཅན་དང༌། དམག་དཔོན་བྱས་
རྗེས་ཅན་རྣམས་ལ་ཞིང་ས་དང་། ནོར་ཕྱུགས། བྲན་གཡོག་ སོགས་འོས་
འཚམ་གྱི་བྱ་དགའ་སྤྲོད་པ་དང་། དཔའ་བོ་རྣམས་ལ་གོང་རས་དམར་པོ་དང་
སྟག་ལྤགས་ཀྱི་སྟོད་གོས་གཟེངས་བསྟོད་ཀྱི་བྱ་དགའ་སྤྲོད་ཅིང༌། དཔའ་བོའི་
ཁྱིམ་ཚང་གི་སྒོའི་སྟེང་དུ་ལྕགས་ཀྱི་བྱང་བུ་རེ་བཏེགས་ནས་བསྟོད་པ། གཡུལ་
ས་ནས་བྲོས་པའི་མི་རྣམས་མགོ་ལ་ཝའི་རྔ་མའི་ཞྭ་བསྐོན་ནས་ཁྲོམ་བསྐོར་དུ་
ཁྲིད་པ་དང་། དཔུང་སྡེ་དང་མང་ཚོགས་ཀྱི་དཀྱིལ་དུ་རྐང་ལག་བཞི་ཀ་ས་ལ་
བཙུགས་ནས་ཁྱིའི་སྐད་རྒྱག་ཏུ་འཇུག་པ་སོགས་བྱས་ནས་འཕྱ་དམོད་བྱེད་པ་
རེད། དེ་འདྲའི་ དམག་ ཁྲིམས་ བཙན་ པོ་ ཞིག་ ཡོད་ པའི་ རྐྱེན་ གྱིས་ དམག་
དཔུང་དུ་དམག་དང་དམག་དཔོན་དཔའ་བོ་མང་པོ་བྱུང་ཞིང༌། ཕྱིའི་བཙན་
འཛུལ་པ་ བཀག་ནས་ མཐའ་ མཚམས་སྲུང་ བ་ དང་། ནང་ གི་ ཟིང་འཁྲུག་
མནན་ནས་རྒྱལ་ཁམས་བདེ་ལ་འགོད་པར་ཕན་ནུས་ཆེན་པོ་ཐོན། །
67 །



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
མདོར་ན། རྒྱལ་པོ་སྲོང་བཙན་སྒམ་པོས་རུས་རྒྱུད་ཚོ་བ་ཁག་ལས་གྲུབ་
པའི་རྒྱལ་ཕྲན་མང་པོ་དབང་དུ་བསྡུས་རྗེས། རྒྱལ་ཁམས་བདེ་འཇགས་སུ་
འགོད་པ་ དང་སྲིད་དབང་སྲ་བརྟན་ དུ་ གཏོང་ཐུབ་ པའི་ རྒྱུ་རྐྱེན་ གཙོ་བོ་ནི།
ཆབ་སྲིད་དང༌། དཔལ་འབྱོར། དམག་དོན་བཅས་ཀྱི་སྒྲིག་གཞི་དང་ཁྲིམས་
ལུགས་ཅུང་ཟད་ཆ་ཚང་བ་ཞིག་བཙུགས་པ་དེ་རེད། ཁོང་གིས་དེ་འདྲའི་སྔ་ན་
མེད་པའི་དབང་སྒྱུར་སྒྲིག་གཞི་དང་ཁྲིམས་ལུགས་བཙན་པོ་ལ་བརྟེན་ནས་ཆབ་
སྲིད་བསྐྱངས་པས། ཕྱིའི་དགྲ་བོའི་བཙན་འཛུལ་ཁེགས་ཤིང་། ནང་ཁུལ་དུ་
རྒྱལ་ཕྲན་ནམ་བྲན་གཡོག་རྣམས་ཀྱིས་གྱེན་ལྡོག་དང་འཁྲུགས་རྩོད་བྱེད་པའི་
གནས་ཚུལ་ མ་ བྱུང་ བར་ མ་ ཟད། ཚང་ མ་ རྒྱལ་ ཁབ་ གཅིག་ ཏུ་ གྱུར་ ཅིང་
འབངས་མི་ཕན་ཚུན་བློ་མཐུན་པར་གྱུར། དེ་འདྲའི་བདེ་ཞིང་འཇགས་པའི་
མངའ་ཁོངས་ སུ་ བོད་ འབངས་ རྣམས་ ཀྱིས་ ཞིང་ ཕྱུགས་ ཐོན་སྐྱེད་ དང༌ རིག་
གནས་ལས་ དོན་ལ་འབད་ པ་ བྱས་ པས། བོད་ཀྱི་དཔལ་འབྱོར་ དང་ རིག་
གནས་ཀྱང་སྔར་ལས་འཕེལ་རྒྱས་བྱུང༌། རྒྱལ་པོ་སྲོང་བཙན་སྒམ་པོས་ཁྲིམས་
ལུགས་སྣ་ ཚོགས་ གཏན་ལ་ ཕབ་ པ་ དེ་ མངའ་ ཁོངས་ བདེ་ འཇགས་ དང་སྲིད་
དབང་སྲ་བརྟན་དུ་གཏོང་བའི་ཡོ་བྱད་དུ་གྱུར་པར་མ་ཟད་བོད་ཀྱི་སྤྱི་ཚོགས་
ཧྲིལ་བོ་དེ་རིག་གནས་ཡོད་པ་དང་། སྤྱོད་པ་བཟང་བ། ཁྲིམས་ལུགས་ཡོད་
པ་བཅས་ཀྱི་ཤེས་རིག་ལྡན་པའི་སྤྱི་ཚོགས་སུ་འཕེལ་བར་ཡང་ནུས་པ་ཧ་ཅང་
ཆེན་པོ་བསྐྱེད། །
68



༄༅།།སྲོང་བཙན་སྒམ་པོས་མངའ་ཁོངས་རྒྱ་བསྐྱེད་སྲ་བརྟན་དུ་གཏོང་ཐུབ་པའི་རྒྱུ་རྐྱེན།
མཆན་འགྲེལ།
O 《ཐང་ཡིག་གསར་རྙིང་ལས་བྱུང་བའི་བོད་ཆེན་པོའི་སྲིད་ལུགས་》དུ་གསལ།
23 《ཆོས་འབྱུང་མཁས་པའི་དགའ་སྟོན་》དུ་གསལ།
4 ནོར་བ་མི་འབྱུང་བའི་དོན་དུ་དུང་དཀར་བློ་བཟང་འཕྲིན་མཆོག་གི་གསུང་སྒྲོས་
ལས་བཤུས་པ་ལགས།
60



༄༅།།བོད་རྗེ་དགུ་པ་ནི་ལོ་ངམ་རྟ་རྫི་
ཡིན་དགོས།
ཁ་བ་རི་བོས་ཀུན་ནས་བསྐོར་བའི་རང་རེའི་བསིལ་ལྡན་ལྗོངས་འདིར་
གནའ་ནས་ད་བར་དུ་མཚན་སྙན་གྱི་བ་དན་སྲིད་པའི་རྩེ་ན་གཡོ་བའི་སྐྱེས་བུ་
དམ་པ་བསམ་གྱིས་མི་ཁྱབ་པ་དང་བརྗོད་ཀྱིས་མི་ལང་པ་འཁྲུངས་པ་ལས་བོད་
རྗེ་བརྒྱད་པ་གྲི་གུམ་བཙན་པོའི་སྐབས་ཀྱི་ལོ་ངམ་རྟ་རྫི་བྱ་བར་དཔྱད་གཏམ་
རགས་ཙམ་བརྗོད་པར་བྱ།།
གཅིག ལོ་ངམ་རྟ་རྫི་བོད་ཀྱི་རྒྱལ་པོར་མ་བཞུགས་
གོང་དུ་མི་གང་འདྲ་ཞིག་ཡིན་པའི་སྐོར།
དེ་ཡང་ལོ་ངམ་རྟ་རྫིས་གྲི་གུམ་བཙན་པོ་བཀྲོངས་པ་དང་བོད་ཀྱི་རྒྱལ་ས་
བཟུང་བའི་སྐོར་ལ་སྔོན་བྱོན་མཁས་པ་རྣམས་བཞེད་དགོངས་གཅིག་ཏུ་མཐུན་
ཡང་། ལོ་ངམ་རྟ་རྫི་དེ་བོད་ཀྱི་རྒྱལ་པོར་མ་བཞུགས་པའི་སྔོན་ལ་འབངས་
སམ་རྟ་རྫི། བློན་པོའམ་རྒྱལ་ཕྲན་གྱི་འགོ་གཙོ་གང་ཞིག་ཡིན་པའི་སྐོར་ལ་མི་
མཐུན་པའི་བཞེད་པ་ཅི་རིགས་མཆིས། ལ་ལས་འབངས་ལོ་ངམ་རྟ་རྫི་མི ཟེར།
70



༄༅།།བོད་རྗེ་དགུ་པ་ནི་ལོ་ངམ་རྟ་རྫི་ཡིན་དགོས།
ལས་ལས་གྲི་གུམ་བཙན་པོའི་རྟ་རྫིར་འདོད། ལ་ལས་གྲི་གུམ་བཙན་པོའི་བློན་
པོར་འདོད། ལ་ལས་རྒྱལ་ཕྲན་ལོ་ངམ་རྟ་རྫི་ཟེར། འོ་ན་དོན་དམ་དུ་ཅི་ཞིག་
ཡིན་ཟེར་ན། 《མཁས་པའི་དགའ་སྟོན་》ལས། “རྒྱལ་ཕྲན་ལོ་ངམ་རྟ་རྫི་བྱ་
བ་ལ། འཐབ་ཟླ་བཅོལ་ཏེ་འཐབ་པས་གྲི་རུ་བཀྲོངས་”ཟེར་བ་དང༌། ཤར་
རྫ་བཀྲ་ཤིས་རྒྱལ་མཚན་གྱིས་བརྩམས་པའི་《ལེགས་བཤད་རིན་པོ་ཆེའི་གཏེར་
མཛོད་》(གཤམ་དུ་《ལེགས་བཤད་མཛོད་》དུ་བསྡུ་བར་བྱ་)དུ་གྲི་གུམ་བཙན་པོས་
ལོ་ངམ་རྟ་རྫི་ལ་འཐབ་ཟླ་བཅོལ་སྐབས། “…...ལོ་ངམ་ཀྱིས་ན་རེ། ཁྱོད་
སྤྱི་ཕུད་ཀྱི་རྒྱལ་པོ་ཆེན་པོ་ཡིན། བདག་རྒྱལ་ཕྲན་བཅུ་གཉིས་ཀྱི་ཡ་བ་ཡིན།
རྒྱལ་འབངས་འཁྲུག་པ་ག་ལ་འོས། རྗེའི་འཐབ་ཟླ་བདག་གིས་མི་འོང་བས་
བཀའ་དེ་མི་གསུངས་པར་ཞུ་བྱས་ཀྱང་མ་གསན་ཏེ་ཁྱོད་རང་དམག་གྱིས་ལ་ཤོག
མི་འོང་ན་བདག་གིས་དམག་བྱ་ལ་ཁྱོད་འཁོར་བཅས་མྱུར་དུ་བརླག་པར་བྱ་
གསུངས་”ཞེས་བཀོད་པར་ཞིབ་ཏུ་བརྟགས་ན། ལོ་ངམ་རྟ་རྫི་དེ་འབངས་
ཕལ་པ་ཞིག་གམ་རྟ་རྫི་ཅི་ཡང་མ་ཡིན་ཏེ། རྒྱལ་པོའི་འགྲན་ཟླར་ལངས་ཐུབ་
པའི་རྒྱལ་ཕྲན་ཞིག་གི་འགོ་གཙོ་ཡིན་པར་མ་ཟད། ད་དུང་དམག་དཔུང་དང༌
འཁོར་གཡོག་ཀྱང་ངེས་ཅན་ཞིག་ཡོད་པ་གསལ་པོར་རྟོགས་ཐུབ། དེར་མ་
ཟད་ལོ་ངམ་རྟ་རྫི་དེ་དཔའ་དང་རྩལ། ལུས་ཀྱི་ཆ་ལུགས་ཐད་ནས་ཀྱང་རྒྱལ་
པོ་དང་འདྲ་བ་ཞིག་ཡིན་པ་ལས། འབངས་མི་ཕལ་པའམ་རྟ་རྫི་ཞིག་མིན་པ་
《མཁས་པའི་དགའ་སྟོན་》དུ་《ཀ་ཁོལ་མ་》ལུང་དུ་དྲངས་པ་ལས་“ཁ་ཆེའི་རྒྱལ་
པོ་དང་གཡུལ་སྤྲད་ནས་བོད་རྒྱལ་ནས་ལོག་པའི་ལམ་དུ་ཁ་ཆེའི་མི་ལུས་པ་ཅིག་
ན་རེ། བོད་ཀྱི་དཔའ་བོས་གཞུ་ཀ་བ་ཙམ་ལ་མདའ་ཕྱ མ་ཙམ་འཕེན་པ་བྱུང༌།
-



༄༅།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཕ་ཀི་ན་ཟེར་ནས་ཕ་བོང་ལ་ལྡེམ་མེ་འདུག་པ་དམག་མི་ཚོས་མཐོང་བས། ལ་
ལ་ན་རེ་རྒྱལ་པོ་ཡིན་ཟེར། ལ་ལ་ན་རེ་འབངས་ལོ་ངམ་རྟ་རྫི་ཡིན་ཟེར་བས།
དེ་གཉིས་གང་ཡིན་བརྟག་པའི་སྙན་ཕྲ་བཅུག་པས་རྒྱལ་པོས་རྩལ་འགྲན་ཟེར་བ་
ལ་ལོ་ངམ་ཡིས་ངས་མ་ཐུབ་ན་ང་ལ་ཆད་པ་འོང་སྙམ་ནས་གྱ་ལོག་སྨྲས་ཟེར་”
ཞེས་གསུངས། ལོ་ངམ་རྟ་རྫི་དེ་འབངས་ཕལ་པའམ་རྟ་འཚོ་བའི་རྫི་བོ་ཞིག་
ཡིན་ན། དཔའ་རྩལ་དང་ལུས་ཀྱི་དཔངས་རྒྱལ་པོ་དང་འདྲ་བ་ཞིག་ཡིན་སྲིད་
ཀྱང་། རྗེ་འབངས་ཀྱི་ཆ་ལུགས་ལ་འཁྲུལ་གཞི་ཡོང་མི་སྲིད། བོད་འདིར་
སྔོན་ཆད་རྒྱལ་ཕྲན་བཅུ་གཉིས་བྱུང་བ་འགོས་གཞོན་ནུ་དཔལ་གྱི་《དེབ་ཐེར་
སྔོན་པོ་》ལས་ཀྱང་གསལ་བ་སྟེ། “བོད་འདིའི་རྒྱལ་རབས་ནི། སྔོན་ཆད་
རྒྱལ་ཕྲན་སིལ་མ་བཅུ་གཉིས་ལ་ སོགས་བྱུང་ཟེར་ཡང་རྒྱལ་ཕྲན་ཉིད་དུ་ཟད་
ཅིང༌། དེ་དག་གི་བརྒྱུད་པས་བསྟན་པ་ལ་བྱ་བ་བྱས་པའི་གཏམ་ཡང་ཡོད་པ་
མ་ཡིན་ནོ”ཞེས་གསུངས་འདུག དེས་ན་ལོ་ངམ་རྟ་རྫི་དེ་རྒྱལ་ཕྲན་ཞིག་གི་
རྒྱལ་པོའམ་འགོ་གཙོ་ཡིན་པར་སྙམ། འདི་ལྟར་བརྗོད་ན་《རྒྱལ་རབས་གསལ་
བའི་མེ་ལོང་》དང་། 《དེབ་ཐེར་དཔྱིད་ཀྱི་རྒྱལ་མོའི་གླུ་དབྱངས།》ཚལ་པ་
ཀུན་དགའ་རྡོ་རྗེས་བརྩམས་པའི་《དེབ་ཐེར་དམར་པོ་》སོགས་ལས་བློན་པོ་ལོ་
ངམ་དུ་འབོད་པར་ཡང་མི་འགལ། རྒྱུ་མཚན་ནི། གནའ་བོའི་རྒྱལ་ཕྲན་གྱི་
རྒྱལ་པོའམ་འགོ་གཙོ་ལ་ལ་རྒྱུན་དུ་ཚོ་པའམ་རྒྱལ་ཕྲན་གྱི་འགོ་གཙོ་ཡིན་ཞིང་།
རྒྱལ་ཁབ་སྤྱིའི་སྲིད་དོན་ལ་གྲོས་མཛད་སྐབས་རྒྱལ་པོའི་བློན་པོ་ཡིན་པ་ཏུན་ཧོང་
བྲག་ཕུག་ལས་ཐོན་པའི་བཙན་པོ་རིམ་བྱུང་གི་ལོ་རྒྱུས་སུ་གསལ་བས་སོ། ། །
ལོ་ངམ་རྟ་རྫི་དེ་རྟ་འཚོ་བའི་རྫི་བོ་ཞིག་མིན་པ་བློན་པོ་ལོ་ངམ་རྟ་རྫི་ཟེར་བ་
72



༄༅།།བོད་རྗེ་དགུ་པ་ནི་ལོ་ངམ་རྟ་རྫི་ཡིན་དགོས།
དང༌། རྒྱན་ཕྲན་ལོ་ངམ་རྟ་རྫི་ཞེས་པའི་ཚིག་སྦྱོར་ལས་ཀྱང་ཤེས་ཐུབ། གལ་
ཏེ་རྟ་འཚོ་བའི་རྫི་བོ་ཡིན་ན། རྟ་རྫི་ཞེས་པའི་མིང་གི་འགོ་ལ་བློན་པོ་ཞེས་པ་
དང༌། རྒྱལ་ཕྲན་ཞེས་པའི་ཐ་སྙད་སྦྱོར་དོན་མེད། ཡོད་ཟེར་ན་རྟ་རྫི་དེས་
བློན་པོའི་འགན་དང་རྒྱལ་ཕྲན་གྱི་རྒྱལ་པོའི་འགན་ཡང་གཅིག་ལྕོགས་བྱ་དགོས་
པས། དེ་འདྲའི་སྲོལ་ལོ་སྟོང་ཚོ་གཅིག་ལྷག་གི་སྔ་རོལ་གྱི་བྲན་གཡོག་སྤྱི་ཚོགས་
སུ་ག་ལ་ཡོད། དེང་གི་དུས་ལའང་རི་བོང་གི་རྭ་ལྟར་མཐོང་དཀོན་པ་ནི་ཀུན་
ཀྱིས་མཁྱེན་གསལ་རེད། ཡང་། རྟ་རྫི་ཞེས་པའི་ཐ་སྙད་དེ་རྟ་འཚོ་བའི་རྫི་
བོར་གོ་དགོས་ཟེར་ན། ལོ་ངམ་རྟ་རྫིས་གྲི་གུམ་བཙན་པོ་བཀྲོངས་ཏེ་ཁོ་རང་
རྒྱལ་པོར་བཞུགས་ཤིང་གྲི་གུམ་བཙན་པོའི་བཙུན་མོ་རྟ་རྫིར་བསྐོས་རྗེས། ལོ་
ངམ་རྟ་རྫི་དེ་རྒྱལ་པོ་ཡིན་པ་ལས་རྟ་རྫི་མིན་པོས། ལོ་ངམ་ཞེས་པའི་གཞུག་གི་
རྟ་རྫིའི་ཐ་སྙད་དེ་དོར་ནས། རྒྱལ་པོ་ལོ་ངམ་ཞེས་བརྗོད་དགོས་རུང་། 《ཇུ་
ཐིག་རྒྱུད་འབུམ་》ལས། “དེ་ནས་ལོ་བཅུ་གསུམ་ལོན་པའི་རྗེས་སུ་རྒྱལ་པོ་ལོ་
ངམ་རྟ་རྫི་བསད། སྤུ་ལྡེ་གོང་རྒྱལ་གདན་ས་ཐོབ་བོ་”ཞེས་སྔར་བཞིན་མ་དོར་
བར་རྒྱལ་པོ་ལོ་ངམ་རྟ་རྫི་ཞེས་བྲིས་ཡོད་པ་ངོ་མཚར་ཆེ། །
ཡང༌། ལོ་ངམ་རྟ་རྫི་དེ་འབངས་མི་ཕལ་པ་དང་རྟ་རྫི་ཞིག་མིན་པ་ལོ་
ངམ་རྟ་རྫིས་གྲི་གུམ་བཙན་པོ་བཀྲོངས་རྗེས་ཁོ་རང་རྒྱལ་པོར་བཞུགས་པ་དང་།
རྒྱལ་པོའི་སྲས་གསུམ་པོ་ཀོང་པོ་དང་། ཉང་པོ། སྤོ་བོ་གསུམ་དུ་བྲོས་པ།
བློན་པོ་དྲག་པ་རྣམས་བསད་པ། ཞན་པ་རྣམས་སྤྲུགས་པ། བཙུན་མོ་རྟ་
རྫིར་བསྐོས་པ། སྲས་མོ་ལྕམ་ཁབ་ཏུ་བཞེས་པ་སོགས་ལས་ཀྱང་གསལ་པོར་
མཚོན་འདུག སྤྱིར་རྒྱལ་པོ་ཞིག་ཡིན་ན་རང་སྲོག་ཕངས་པ་མེད་པར་རྒྱལ་ས་
73



༄༅།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
དཀུ་རྟེན་དུ་བཞག་ནས་མངའ་འོག་གི་བྲན་གཡོག་ཅིག་ལ་དངོས་སུ་འཐབ་པའི་
དགོས་པ་མེད། ཡོད་ཀྱང་། རྒྱལ་སྲས་དང་རྒྱལ་པོར་རྗེས་སུ་ཡི་རང་བྱེད་
པའི་བློན་པོའམ་དམག་དཔུང་ཡོད་པས། རྒྱལ་པོ་གྲོངས་རྗེས་བྲན་གཡོག་ཁོ་
རང་ཡུལ་གཞན་དུ་འགྲོ་དགོས་པ་ལས། རྒྱལ་ས་བཟུང་ནས་བདེ་བར་སྡོད་ག་
ལ་ནུས། ཡིན་ནའང་། ལོ་ངམ་རྟ་རྫི་ནི་དེ་ལས་ལྡོག་སྟེ། ཁོ་རང་རྒྱལ་པོར་
བཞུགས་ནས་བློན་པོ་དང་བཙུན་པོ་སོགས་ལ་མནར་གཅོད་བཏང་བ་དེ་ནི་དོན་
དངོས་དང་མཐུན་པ་ཞིག་མ་རེད། རྒྱུ་མཚན་ནི། དུས་སྐབས་དེའི་བོད་ཀྱི་
སྤྱི་ཚོགས་ནི་བྲན་གཡོག་སྤྱི་ཚོགས་ཡིན་ཞིང༌། སྐབས་དེའི་བཙན་པོའི་སྲིད་
གཞུང་ནི་རྒྱལ་པོ་དང༌། བློན་པོ། སྐུ་གཤེན། དམག་མི་བཅས་ལས་གྲུབ་
པའི་སྲིད་ གཞུང་ ཞིག་ རེད། དེ་འདྲའི་ སྲིད་ གཞུང་ ཞིག་ རྩ་ སློག་ ཏུ་གཏོང་
དགོས་ན། རྩ་ འཛུགས་ དང་ དམིགས་ ཡུལ་ ཡོད་ པའི་ སྤྱི་ཚོགས་ ཀྱི་ཚོགས་
པའམ་གྲལ་རིམ་གྱི་སྟོབས་ཤུགས་ངེས་ཅན་ཞིག་དགོས་པ་ལས། རང་གི་ལུས་
ལ་ཡང་རང་དབང་མེད་པའི་བྲན་གཡོག་ཅིག་གིས་མི་ནུས་པས་སོ། ། ཡང་།
རྒྱལ་པོ་གྲི་གུམ་བཙན་པོས་བོན་བསྣུབས་ཤིང་བོན་གཤེན་རྣམས་རྒྱང་དུ་སྤྲུགས་
པས་རྒྱལ་པོར་མི་དགའ་བའི་བོན་པོ་རྣམས་དང་བོན་ལ་དད་པའི་མང་ཚོགས་ཀྱི་
རྒྱབ་སྐྱོར་ཐོབ་ཅེ་ན་གནས་ལུགས་མེད་ པ་མིན། ཡིན་ནའང། 《ལེགས་
བཤད་མཛོད་》ལས། “གྲི་གུམ་བཙན་པོས་ཡུལ་འདིར་ངའི་རྒྱལ་སྲིད་དང་
ཁྱོད་ཀྱི་བོན་སྲིད་གཉིས་མི་ཤོང་བས་བོན་པོ་རྣམས་སྨྱུགས་ཤིག་” ཅེས་བཀའ་
ཕེབས་པ་ལས་བོན་པོ་རྣམས་དབང་ལ་དགའ་ཞིང་རྒྱལ་པོའི་སྲིད་ལ་ཐེ་གཏོགས་
བྱེད་པ་ གསལ་ པོར་ མངོན་ འདུག དེར་ བརྟེན་ ལོ་ ངམ་ རྟ་ རྫིས་ རྒྱལ་ པོ་



༄༅།།བོད་རྗེ་དགུ་པ་ནི་ལོ་ངམ་རྟ་རྫི་ཡིན་དགོས།
བཀྲོངས་པའི་ལས་ལ་བོན་པོ་རྣམས་ཀྱིས་སྐུལ་སློང་དང་རྒྱབ་རོགས་བྱེད་སྲིད་
ཀྱང་། རྒྱལ་པོ་གྲོངས་རྗེས་ རྒྱལ་ ས་ཁོ་ རང་ཚོས་ འཛིན་པ་ལས། རིགས་
དམན་བྲན་གཡོག་གཅིག་རྒྱལ་པོར་བསྐོ་མི་སྲིད། དེས་ན་ལོ་ངམ་རྟ་རྫི་ཞེས་པ་
གཅིག་ནས་རྒྱལ་པོ་སྲོང་བཙན་སྒམ་པོའི་དུས་སུ་ལོ་ངམ་རྟ་རྫི་ཞེས་པ་ཞིག་ཡོད་
དེར་འཁྲུལ་པའམ། ཡང་ན་ཁོའི་མིང་དངོས་དེ་དང་སྒྲ་འདྲ་བ་ཞིག་ཡིན་པ་ལ།
སྲོང་བཙན་ཕྱིས་ཀྱི་ལོ་རྒྱུས་སྨྲ་བ་རྣམས་ཀྱི་ཡི་གེར་འགོད་སྐབས་དེ་ལྟར་བྲིས་
པར་སྙམ། གཉིས་ནས་གྲི་གུམ་བཙན་པོས་རང་གི་རྒྱལ་སྲིད་ཤོར་བར་དོགས་
ནས་བོན་གཤེན་རྣམས་རྒྱང་དུ་སྤྲུགས་པས། བོན་པོ་རྣམས་མ་དགའ་བར་
རྒྱལ་པོ་དེ་ང་རྒྱལ་ཁེངས་དྲེགས་ཆེ་ཞིང་དམུ་རྒོད། ཀླ་ཀློ་ཞིག་ཡིན་པ་བསྒྲུབ་
ཆེད། བསམ་བཞིན་དུ་ལོ་ངམ་རྟ་རྫི་ཞེས་པའི་མིང་དེ་གཡར་བ་རེད་སྙམ།
གཉིས། གྲི་གུམ་བཙན་པོ་དང་ལོ་ངམ་རྟ་རྫི་
གཉིས་འཐབ་པའི་རྒྱུ་རྐྱེན་སྐོར།
བོན་གྱི་ལོ་ རྒྱུས་ལས། གྲི་གུམ་ བཙན་ པོ་ དང་ལོ་ ངམ་ རྟ་ རྫི་ གཉིས་
འཁྲུགས་པ་དང་རྒྱལ་པོ་གྲི་གུམ་བཙན་པོ་གྲོངས་པ་ནི། བོན་གྱི་བཀའ་ཆད་
ཀྱིས་རྒྱལ་པོའི་ཐུགས་སུ་གདོན་ཞུགས་པས་འབངས་ལོ་ངམ་རྟ་རྫི་ལ་བཙན་གྱིས་
འཐབ་ཟླ་བཅོལ་ནས་གྲོངས་པར་བཤད། འདི་ནི་ཚན་རིག་དང་མཐུན་པ་
ཞིག་མ་ཡིན་ཏེ། རྒྱལ་པོ་གྲི་གུམ་བཙན་པོས་རྒྱལ་སྲིད་ཀྱི་དོན་དུ་བོན་གཤེན་
རྣམས་རྒྱང་དུ་སྤྲུགས་པས། བོན་པོ་རྣམས་མ་དགའ་བར་རྒྱལ་པོར་དམའ་
75



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
འབེབས་དང༌། བོན་ལ་ཆེར་བསྟོད་པའི་བཤད་ཕྱོགས་སམ། དོན་དངོས་
འགེབ་སྲུང་བྱེད་པའི་ཐབས་ཤིག་ཡིན་པར་སྙམ། དེ་བཞིན་དུ་《རྒྱལ་རབས་
གསལ་བའི་མེ་ལོང་》དུ། “རྒྱལ་པོ་གྲི་གུམ་བཙན་པོ་དེ། ཐུགས་གདོན་གྱིས་
བསླུས་ཏེ། བློན་པོ་ལོ་ངམ་རྟ་རྫི་ཟེར་བ་གཅིག་ལ། ཁྱོད་ཀྱིས་ངའི་འཐབ་ཡ་
བྱེད་དགོས་ཟེར་”ཞེས་བཀོད་པ་དང་། 《རྒྱ་བོད་ཡིག་ཚང་》དུ། “རྒྱལ་
པོས། འབངས་ལོ་ངམ་རྟ་རྫི་བྱ་བ་ལ་ཁྱོད་ཀྱིས། ངའི་འཐབ་ཟླ་བྱེད་དགོས་
ཟེར། ཐུགས་ལ་གདོན་གསོལ་བའི། གསུང་སྣ་ཚོགས་བྱུང་བ་ལ། ཞུ་བ་
ཕུལ་ ཀྱང་ མ་ མོས་ པར་ ཉང་ རོང་ རྩིབས་ ཀྱི་ ཐལ་ ལ་ ཚལ་ དུ། རྗེ་འབངས་
འཐབ་”ཅེས་བཀོད་ནས། གྲི་གུམ་བཙན་པོ་དང་ལོ་ངམ་རྟ་རྫི་གཉིས་འཐབ་
པའི་རྒྱུ་རྐྱེན་ནི་རྒྱལ་པོའི་ཐུགས་ལ་གདོན་ཞུགས་པ་དེ་ཡིན་པར་བསྟན་པ་དང་།
《ཏུན་ ཧོང་ གཏེར་ ཡིག་》ལས། “མངོན་ པར་ དགུང་ དུ་ གཤེགས་ པ་ ལས་
སྩོགས་པ་འཕྲུལ་དང་བྱིན་ཆེད་པོ་མངའ་བས། དྲོད་དང་དྲེགས་མ་ཐུབ་སྟེ།
བཙན་འདྲན་བདའ་ནས། ཡབ་འབངས་ཕ་དགུའ་དང་། ཡུམ་འབངས་
ཚན་གསུམ་ལ་དགྲ་རུ་རྒལ་གཡག་ཏུ་དྲུང་ཕོད་དམ་ཞེས་བཀའ་སྩལ་ན། སོ་སོ་
ནས་ཀུན་གྱིས་མི་ཕོད་ཆེས་གསོལ་ཏོ། ལོ་ངམ་རྟ་རྫིས་ཀྱང་མི་ཕོད་ཅེས་གསོལ་
བ་ལས་མ་གནང་སྟེ་”ཞེས་རྒྱལ་པོ་གྲི་གུམ་དེར་གནམ་ལ་འཕུར་ཞེས་པ་ལ་སོགས་
པའི་རྫུ་འཕྲུལ་དང་མཐུ་ནུས་ཆེན་པོ་ལྡན་པས། ང་རྒྱལ་ཁེངས་དྲེགས་ཆེ་ཞིང་
དྲག་པོའི་ལས་ལ་དགའ་བ། ཐ་ན་རང་གི་ཡབ་འབངས་དང་ཡུམ་འབངས་
རྣམས་ཀྱང་དགྲ་རུ་བཟུང་ཞིང་བཙན་གྱིས་འཐབ་ཟླ་བཅོལ་བའི་མི་དམུ་རྒོད་
གཏུམ་པོ་ཞིག་ཡིན་པར་བརྗོད་པའང་བོན་གཞུང་རྣམས་ཀྱི་སྨྲ་རྗེས་འབྲངས་པ་
76



༄༅།།བོད་རྗེ་དགུ་པ་ནི་ལོ་ངམ་རྟ་རྫི་ཡིན་དགོས།
ཡིན་པར་སྙམ།
འོ་ན་དངོས་དོན་ནི་ཅི་ཡིན་ཞེ་ན། དེ་ནི་རྒྱལ་པོ་གཉའ་ཁྲི་བཙན་པོའི་
རིང་ལ་བོན་བྱུང་བ་ནས་བཟུང་བོད་ཀྱི་བཙན་པོ་རྣམས་བོན་ལ་དད་ཅིང་དེ་
འཛིན་སྐྱོང་ སྤེལ་ གསུམ་བྱེད་པར་མཐུན་རྐྱེན་མང་པོ་བསྒྲུབས་པར་མ་ཟད།
རྒྱལ་པོ་རེ་ལ་རིམ་གྲོ་སོགས་སྒྲུབ་པའི་སྐུ་སྲུང་བོན་གཤེན་རེ་མཛད་དེ་གཙིགས་
སུ་བཀུར་བས། བོན་གཤེན་རྣམས་ཀྱི་སྤྱི་ཚོགས་ཀྱི་གོ་གནས་ རབ་ ཏུ་ མཐོ།
དཔེར་ན། “ སྐུ་ལ་གཙིགས་ སུ་ དབུ་ སྐྲ་ སེལ་ མ་རྩེ་ རྒྱལ་ འབྲེག་ ཏུ་ མེད་ པ། །
དར་ལ་སེང་དཀར་པོའི་འགྱིང་ཐོད་ལ་བྱ་རྒོད་ཀྱི་ལྡེམ་ཕོད་བཙུགས་པ། དབྱི་
དཀར་གྱི་སླག་པ་ལ་སྟག་གཟིག་གུང་གསུམ་གྱི་གོང་ལག་བྱས་པ། ཟ་འོག་གི་
འབོ་ལྷམ་ལ་དངུལ་གྱི་ཆག་སྒྲོག་བཏགས་པ་གནང༌། གསུང་ལ་གཙིགས་སུ་
གཤེན་ངག་ཚིག་གསུམ་མ་སྨྲས་པར། གོང་ནས་རྒྱལ་པོས་བཀའ་མི་གསོལ།
འོག་ནས་བློན་པོའི་གྲོས་མི་འཆའ། གཤེན་གླུ་ཐེངས་གསུམ་ མ་བླངས་པར།
རྒྱལ་བློན་བྲོ་གླུ་མི་རོལ། གསུངས་དབྱངས་བོན་ལ་རོལ་དུས་གྲལ་གང་ཞལ་མི་
སྨྲ། ཐུགས་མཉེས་པའི་གཙིགས་སུ། སྟོང་ཡང་རྒྱལ་པོ་དང་མཉམ། རྐུས་
ན་ཡང་རང་འགྱུར་དགུ་བཅུ་ཆལ་དུ་བྱས། ཆབ་ལ་གཤེགས་ན་རྗེ་ཡང་བྱོན་
ཆིབས་སྐྱོན་པ་ལགས་སོ། ། དྲལ་ཆ་ཡང་གཤེན་པོ་གཡས་དྲལ། བློན་པོ་
གཡོན་དྲལ། བར་གྱི་གུང་ལ་རྒྱལ་པོ་བཞུགས་”@ དེ་ལྟར་བོད་ཀྱི་རྒྱལ་པོ་
བརྒྱད་པ་གྲི་གུམ་བཙན་པོའི་སྐུ་ཚེ་སྨད་དུ་སླེབས་ཚེ། རྒྱལ་ཁམས་ནི་བོན་གྱི་
རྒྱལ་ཁམས་དང། མངའ་རིས་ནི་བོན་གྱི་མངའ་རིས་སུ་གྱུར་ཅིང་། བོན་
གཤེན་རྣམས་ཀྱང་རྒྱལ་པོའི་སྐུ་རིམ་ཙམ་སྒྲུབ་པ་ནས་རིམ་བཞིན་རྒྱལ་པོའི་ཆབ་
77



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
སྲིད་ལ་ཐེ་གཏོགས་བྱེད་མཁན་དུ་གྱུར། དེས་ན་གཡུང་དྲུང་བོན་གྱི་བསྟན་པ་
དེ་ཞང་ཞུང་ནས་ཐོན་པས། བོན་གཤེན་རྣམས་ཞང་ཞུང་དང་དེའི་རྒྱལ་པོ་ལ་
དགའ་བ་དང་། སྐབས་དེར་ཞང་ཞུང་ནི་ཁྱིམ་མཚེས་རྒྱལ་ཁབ་འགའི་ནང་
རིག་གནས་དང་། དཔལ་འབྱོར། ཆབ་སྲིད་གང་གི་ཆ་ནས་ཀྱང་དར་ཞིང་
རྒྱས་པས། རྒྱལ་པོ་གྲི་གུམ་བཙན་པོས་རང་གི་རྒྱལ་སྲིད་བོན་གཤེན་རྣམས་
དང་ཞང་ཞུང་རྒྱལ་པོའི་ལག་ཏུ་ཤོར་བར་དོགས་ནས། ཐོག་མར་བོན་གཤེན་
རྣམས་ལ་“ང་ཡི་རྒྱལ་སྲིད་དང་ཁྱོད་ཀྱི་བོན་སྲིད་གཉིས་མངའ་རིས་འདི་རུ་མི་
ཤོང་བ་འདྲ་བས། ལྷ་བོན་སྒོ་བཞི་དང༌། གེ་ཁོག་ཐིས་འཕེན་དང་། གཙོ་
གྱིམ་བུ་ལན་ཚ་རྣམས་བདག་གི་སྐུ་སྲུང་དུ་བཞག་བཙལ། ཕྱི་མ་རྣམས་བོད་རུ་
བཞི་ལས་འདས་པར་གཤེགས་ཤིག་” ཅེས་གསུངས་པ་དང་། “དབུའི་ཞྭ་
ཆེས་ན་ལུས་པོ་རྔུལ་ཏེ་འཆི། ཟས་ཞིམ་པོ་ཟོས་ གྲགས་ན་སྐྱུག་བྲོ། ཤིག་
འཁྱེམས་རྐང་ཞུགས་ ན་ སྤྱི་ བོའི་ རྩུག་ སྙོག བོན་ པོ་ མགོ་ མཐོས་ པ་ འདིས།
རྗེའི་མངའ་ ཐང་ཕྲོགས་ པར་འཆིའོ”@ ཞེས་ གསུངས་ནས། སྐུ་སྲུང་ བོན་
གཤེན་བཞི་ བཞག་ པ་ ལས་ གཞན་ ཚང་ མ་ བོད་ རུ་ བཞིའི་ མཐའ་ རུ་ སྤྲུགས།
《དར་རྒྱས་གསལ་སྒྲོན་》ལས། “ང་དང་མཉམ་པའི་བོན་གཤེན་རྣམས་ནི་
མཐའ་རུ་སྤྱུགས། ད་ང་ལ་འཐབ་ཟླ་འོས་པ་མི་རྟ་ཧྲག་པ་ཁྱོད་ལས་མེད།”
ཞེས་བཀོད་པ་ལ་བརྟགས་ན། རྒྱལ་པོ་གྲི་གུམ་བཙན་པོས་དེ་ལྟར་ཐོག་མར་
རང་ལ་འགྲན་གཟོད་ཅིང་རྒྱལ་སྲིད་ལ་ཐེ་གཏོགས་བྱེད་པའི་བོན་གཤེན་རྣམས་
རྒྱང་དུ་སྤྲུགས་པ་དང་། དེ་ནས་རྒྱལ་ཕྲན་བཅུ་གཉིས་ཀྱི་འགོ་གཙོའི་ནང་ལོ་
ངམ་རྟ་རྫི་ནི་བོན་ལ་དད་ཅིང་བློ་གྲོས་ཀྱི་དཔལ་འབར་བ། དཔའ་རྩལ་ལ་



༄༅།།བོད་རྗེ་དགུ་པ་ནི་ལོ་ངམ་རྟ་རྫི་ཡིན་དགོས།
འགྲན་ཟླ་མེད་པ་ཞིག་ཡིན་པས། དེར་བློ་མ་བདེ་བར་དམག་དྲངས་ཀྱང་།
ལོ་ངམ་རྟ་རྫི་དེ་མ་གཞི་ནས་འགྲན་ཟླ་བྲལ་བ་ཞིག་ཡིན་ཐོག བོན་གཤེན་
རྣམས་ཀྱིས་ཕྱོགས་གང་ཐད་ནས་རྒྱབ་རོགས་བྱས་པས། གྲི་གུམ་བཙན་པོ་
གཡུལ་ལས་གྲོངས་སོང་བར་ངེས། །
ལོ་ངམ་རྟ་རྫི་དང་བོན་གཤེན་རྣམས་ཀྱི་འབྲེལ་བ་གང་འདྲ་ཡིན་པ་ལོ་རྒྱུས་
དེབ་ཐེར་སོགས་སུ་གསལ་པོར་གསུངས་མེད་ཀྱང་། རྒྱལ་པོ་གྲི་གུམ་བཙན་
པོས་ལོ་ངམ་རྟ་རྫི་ལ་འཐབ་ཟླ་བཅོལ་རྗེས་“ལོ་ངམ་བློ་སེམས་མ་བདེ་བར་ཡོད་
ཙ་ན། དེ་ནུབ་རྨི་ལམ་དུ་བོན་གྱི་བཀའ་སྲུང་སྐྱེས་ཕྲན་ཆོས་བཟང་ཞིག་ཏུ་
སྤྲུལ་པ་ཞིག་ན་རེ། ལོ་ངམ་ཁྱོད་སྐྲག་མི་དགོས་ཀྱི་རྒྱལ་པོ་ནི་བོན་གྱི་དབུ་ཡོག་
གིས་མ་བདུད་ཀྱིས་སྙིང་དཀྲུགས་ནས་ཡོད་ཀྱི། ཁྱོད་ཀྱི་སྟོབས་ཀྱིས་མི་ཐུབ་
ཀྱང་ལྷ་དབྱེའི་རྫས་འདི་རྣམས་བྱས་ཤིང་འཐབ་ན་ཐུབ་པས་རྒྱལ་པོ་ལ་འདི་སྐད་
སྨྲོས་ཤིག ད་ཅི་ནས་ཀྱང་ཐུགས་དགྱེས་ན་རྗེའི་འཐབ་ཟླ་བདག་གིས་མི་འོང་
མོད། ཀུ་རེའི་ཚུལ་དུ་རོལ་མོ་ཞིག་འབུལ་བ་ལགས་པས། ཟླ་བ་ཕྱི་མའི་ཉ་ལ་
རྒྱལ་རྟ་ཕུམ་དམར་ལ་ཆིབས་ལ་བྱོན། སྤྲེལ་དང་བྱི་ལ་སྔ་ཤད་དང་ཕྱི་ཤད་ལ་
ཐོགས། དཔྲལ་པར་དངུལ་དཀར་མེ་ལོང་གིས་བརྒྱན། རལ་གྲི་དམུ་ཚ་ཀླད་
བསྐོར་ཞིང༌། བ་དམར་ གླང་དམར་བརྒྱ་ལ་ ཐལ་ སྒྲོ་མདུང་རྩེ་སྲིན་མོ་རྐང་
བཙུག་པ་རེ་ཁོལ་ལ་བྱོན། དེ་རྣམས་ཕྱོགས་ཐུབ་ཀྱི་རྫས་ལགས་སོ། ། དེ་
ལྟར་མ་བྱས་ན་བདག་ཅག་ཡོད་པའི་ས་ཕྱོགས་ཀྱི་ལྷ་འདྲེ་རྣམས་ཡ་ང་རུ་འཐུང་
བས་རྗེའི་སྐུ་ཚེ་ལ་གནོད་པ་གང་ནས་འོང་མ་ངེས་ལགས་པས་དེ་ལྟར་མཛད་
པར་ཞུ་ ཞེས་ སྨོས་ ཤིག་”6) ཅེས་ པ་ དང་། 《ཡོངས་ རྩེའི་ འགྲེལ་ པ་》ལས།
79



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
“ལོ་ངམ་ནུབ་མོ་ཤིན་ཏུ་སྡུག་ཅིང་ཡོད་པའི་སྔས་སུ། བོན་གྱི་བཀའ་སྲུང་ཀླུ་
སྲས་སྐྱེས་ཅིག་འོང་ནས་ལུང་བསྟན་ཏེ། ལོ་ངམ་འཇིགས་སྐྲག་མི་དགོས་རྒྱལ་
པོ་ལ་ཞུ་བ་འདི་ལྟར་ཐོངས་”ཞེས་གསུངས་པར་ཞིབ་ཏུ་བརྟགས་ན་ལོ་ངམ་རྟ་རྫི་
དེ་བོན་ལ་དད་ཅིང་། བོན་གཤེན་རྣམས་དང་འབྲེལ་བ་དམ་པོ་ཡོད་པ། དེ་
རྒྱལ་པོ་གྲི་གུམ་ལས་ རྒྱལ་ བ་ ཡང་ ཁོ་གཅིག་པུའི་བློ་ གྲོས་དང་དཔའ་རྩལ་ལ་
བརྟེན་པ་མིན་པར། བོན་གཤེན་རྣམས་ ཀྱིས་ བསམ་བློའི་ ཐད་ ངར་ཤུགས་
བསྣན་ཞིང་འཁྲུག་ཚུལ་ཐད་འཐབ་ཇུས་བཏོན་པ་ངང་ངམ་ཤུགས་ལས་མཚོན་
འདུག དེས་ན་རྒྱལ་པོ་གྲི་གུམ་དང་ལོ་ངམ་རྟ་རྫི་གཉིས་བར་གྱི་འཐབ་རྩོད་ཀྱི་
ངོ་བོ་ནི་སྐབས་དེའི་དབང་སྒྱུར་གྲལ་རིམ་ནང་ཁུལ་དུ་སྲིད་དབང་འཕྲོག་རེས་
བྱེད་ཅིང་། རང་རང་གི་དབང་སྒྱུར་གོ་གནས་དང་དཔལ་འབྱོར་ཁེ་ཕན་སྲུང་
སྐྱོབ་བྱེད་པའི་འཐབ་རྩོད་ཅིག་ཡིན་པས། ཁོ་གཉིས་འཁྲུག་པའི་རྒྱུ་རྐྱེན་ཡང་
དེ་རེད།
གསུམ། ལོ་ངམ་རྟ་རྫིས་བོད་ཀྱི་རྒྱལ་ས་བཟུང་བ་མ་ཟད་ལོ་
བཅུ་གསུམ་བཟུང་ཞིང་། སྐབས་དེའི་བོད་ཀྱི་བཟོ་ཞིང་
ཕྱུགས་གསུམ་དང་སྤྱི་ཚོགས་ཧྲིལ་པོ་འཕེལ་རྒྱས་སུ་
འགྲོ་བར་ཤུགས་རྐྱེན་ཆེན་པོ་བཏང་།
ལོ་ངམ་རྟ་རྫིས་ གྲི་གུམ་བཙན་པོ་བཀྲོངས་རྗེས་སྲས་ གསུམ་ པོ་ ཀོང་པོ་
སོགས་སུ་བྲོས་པ་དང༌། ལོ་ངམ་རྟ་རྫིས་རྒྱལ་སྲིད་བཟུང་ནས་གྲི་གུམ་བཙན་
80



༄༅།།བོད་རྗེ་དགུ་པ་ནི་ལོ་ངམ་རྟ་རྫི་ཡིན་དགོས།
པོའི་བཙུན་མོ་གཡོག་ཏུ་བཀོལ་བར་གྲུབ་མཐའ་སོ་སོའི་མཁས་པའི་བཞེད་པ་
ཡོངས་སུ་མཐུན། འོན་ཀྱང་ལོ་ངམ་རྟ་རྫིས་བོད་ཀྱི་རྒྱལ་སྲིད་དུས་ཡུན་ཇི་ཙམ་
བཟུང་བ་ལོ་རྒྱུས་ཡིག་ཆ་མང་པོའི་ནང་གསུངས་མེད། ལ་ལས་གསུངས་ཀྱང་
གཅིག་མཐུན་ཞིག་མེད། དཔེར་ན། བསྒྲགས་པ་རིན་ཆེན་གླིང་གྲགས་ཀྱིས་
“བཙན་པོའི་སྲས་གསུམ་ཡང་ཉང་རྐང་སྤུ་ཡུལ་དུ་གཤེགས་སོ། ། དེ་ནས་ལོ་
གསུམ་དུ་རྒྱལ་ས་ལོ་ངམ་གྱིས་བཟུང་” ཟེར། 《ཡོངས་རྩེའི་འགྲེལ་པ་》ལས་
ཀྱང་“རྒྱལ་པོས་བོན་བསྣུབས་མ་ཐག་ལོ་སུམ་ཅུ་རྩ་དྲུག་ལ་འདས་སོ། ། ལོ་
ངམ་ཡང་ལོ་གསུམ་ནས་དུག་གིས་འདས་”ཞེས་གསུངས། 《ལེགས་བཤད་
མཛོད་》ལས། “དམུ་ ཐག་བཟང་ཡག་དང་ དམུ་ སྐས་ཐེམ་ དགུ་ ཆད་ པས།
སྤུ་ས་ལ་ལུས་པ་དེ་ལོ་ངམ་གྱིས་ཟངས་ཁ་སྤྲོད་དུ་བཅུག་སྟེ་འདའ་ལེ་ཟང་ཁ་ནས་
ཉང་ཆུ་ལ་བསྐྱུར་རོ། ། སྲས་སྤུ་ལྡེའུ་དང་ཉ་ཁྲི་གཉིས་དྭགས་ཀོང་གཉིས་སུ་
སྨྱུགས། བློན་པོ་དྲག་པ་རྣམས་བསད། ཞན་པ་རྣམས་སྤྲུགས། བཙུན་མོ་
ལུག་རྫི་བྱེད་དུ་བཅུག སྲས་མོ་ལྷ་ལྕམ་ཁབ་ཏུ་བླངས་ནས་རྒྱལ་ས་ལོ་བཅུ་
གསུམ་ཁོས་བཟུང་ངོ་”ཞེས་བྱ། 《ཇུ་ཐིག་རྒྱུར་འབུམ་》ལས། “དེ་ནས་ལོ་
བཅུ་གསུམ་ལོན་པའི་རྗེས་སུ་རྒྱལ་པོ་ལོ་ངམ་རྟ་རྫི་བསད། སྤུ་ལྡེ་གོང་རྒྱལ་
གདན་ས་ ཐོབ་བོ་” ཞེས་བྱ། དེས་ན་འདི་ལ་དཔྱད་ པ་འདི་ཙམ་མཆིས་ཏེ།
སྔོན་གྱི་ལོ་རྒྱུས་རྣམས་སུ་གསལ་བ་ལྟར་ན་བློན་པོ་རུ་ལས་སྐྱེས་ནི་ལོ་ངམ་རྟ་རྫིས་
བོད་ཀྱི་རྒྱལ་ས་འཕྲོག་ཅིང་གྲི་གུམ་བཙན་པོའི་བཙུན་མོ་གཡོག་ཏུ་བཀོལ་རྗེས་
འཁྲུངས་པ་དང༌། དེ་ལོ་བཅུར་ལོན་ཚེ་མ་ལ་རང་གི་ཕའི་གནས་ཚུལ་དྲིས་
ཤིང་། ཕུ་བོ་སྤུ་དེ་གུང་རྒྱལ་སོགས་སྤྱན་དྲངས་ནས་ལོ་ངམ་རྟ་རྫི་བསད་པ་



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
རེད། དེས་ན་ལོ་ངམ་རྟ་རྫིས་མ་མཐར་ཡང་བློན་པོ་རུ་ལས་སྐྱེས་ལོ་བཅུ་ཁ་
ཞིག་ལ་སླེབས་རེག་བར་དུ་བོད་ཀྱི་རྒྱལ་ས་བཟུང་བས། བཤད་ཚུལ་དང་པོར་
ཡིད་རྟོན་བྱེད་དཀའ་བར་སྙམ། དེ་བཞིན་《རྒྱ་བོད་ཡིག་ཚང་》དུ་“དེ་ནས་སྤུ་
དེ་ཡར་ལུངས་སུ་གདན་དྲངས་ནས། བོན་པོ་སྤ་རའི་བུ། ཀྱེ་རྒྱལ་སྨྲའོ་ཆེས་
གྲི་བཏུལ་ནས་བལྟས་པས། ལོ་བཅུ་གསུམ་སོང་བའི་སྤུར་ཟངས་དེ་ཁ་ཆེ་བས།
སྐད་ངར་ར་ར་ཟེར་བས། ཡུལ་དེའི་མིང་ཡང་ང་ར་ཐང་དུ་བཏགས་”ཞེས་
བཀོད་པ་ལས་ཀྱང་ལོ་ངམ་རྟ་རྫིས་གྲི་གུམ་བཙན་པོ་བཀྲོངས་ཏེ་ཆུར་བསྐུར་བ་
ནས་རུ་ལས་སྐྱེས་ཀྱིས་ལོ་ངམ་རྟ་རྫི་བསད་དེ་གྲི་གུམ་བཙན་པོའི་སྤུར་རྙེད་པའི་
བར་དུ་ལོ་བཅུ་གསུམ་སོང་བ་བསྟན་ཡོད། དེས་ན་ལོ་ངམ་རྟ་རྫིས་བོད་ཀྱི་
རྒྱལ་ས་ལོ་བཅུ་གསུམ་བཟུང་ཞེས་པ་དེ་དོན་ལ་གནས་པར་སྙམ།
འོ་ན་དེའི་རྒྱལ་སྲིད་སྐྱོང་ཚུལ་གང་འདྲ་ཡིན་ཞིང་མཛད་རྗེས་ཇི་འདྲ་ཡོད་
ཟེར་ན། དེར་འདི་དང་འདི་ཙམ་ཡོད་ཅེས་པའི་ལོ་རྒྱུས་ཡིག་ཆ་ཁུངས་བཙུན་
པ་ད་ལྟ་ མཐོང་མ་མྱོང་རུང༌། མ་མཐོང་བ་ནི་མེད་པ་མིན་ཟེར་བ་བཞིན།
ཁོ་བོས་མ་མཐོང་བ་ནི་གཏན་ནས་མེད་པ་ག་ལ་ཡིན། (མཐོང་མཁན་ཡོད་ན་ཁ་
གསབ་བྱེད་རོགས་ ཞུ།) སྤྱིར་ རྒྱལ་ ཁབ་ གང་ དང་ མི་ རིགས་ སུ་ ཞིག་ ཡིན་ རུང་།
རང་རང་ལ་ལོ་རྒྱུས་ཆ་ཚང་རེ་ལོས་ཡོད། འོན་ཀྱང་ལོ་རྒྱུས་བྱུང་བའི་དུས་
སྐབས་དེའི་མི་དང་ཕྱིས་ཀྱི་ལོ་རྒྱུས་སྨྲ་བ་སུ་ཡིན་རུང་གྲམ་རིམ་ངེས་ཅན་ཞིག་ཏུ་
གཏོགས་པས། ལོ་ རྒྱུས་ འཆད་ པ་ དང༌ རྩོམ་ པའི་ དུས་ སུའང་ རང༌ རང་
གཏོགས་པའི་གྲལ་རིམ་དེའི་ཆབ་སྲིད་ལ་ཞབས་འདེགས་ཞུ་ཆེད། ལོ་རྒྱུས་ཀྱི་
ངོ་བོ་ཇི་མ་ཇི་བཞིན་དུ་མི་བརྗོད་པར་མ་ཟད། འགེབ་སྲུང་དང་འཁྱོག་བཤད།
82



༄༅།།བོད་རྗེ་དགུ་པ་ནི་ལོ་ངམ་རྟ་རྫི་ཡིན་དགོས།
ཡང་ན་སྒྲོ་སྐུར་ཅི་རིགས་བྱེད་པ་མི་རིགས་གང་ཞིག་དང་དུས་ནམ་ཞིག་ལའང་
ཡོད་པ་བློ་ལྡན་ཀུན་གྱིས་མཁྱེན་གསལ་རེད། རྒྱལ་པོའི་ལོ་རྒྱུས་དང་བླ་མའི་
རྣམ་ཐར་ལ་ཀུན་ཏུ་འགྲེམ་ཆོག་པའི་མངོན་སུམ་གྱི་ལོ་རྒྱུས་སམ་རྣམ་ཐར་ཞེས་
པ་དང་། ཀུན་ལ་འགྲེམ་མི་ཆོག་པའི་གསང་བའི་ལོ་རྒྱུས་སམ་གསང་རྣམ་ཞེས་
པ་གཉིས་རེ་ཡོད་པ་དང༌། དོན་གྱི་བྱུང་བ་གཅིག་ལ་རྒྱུན་དུ་འགྲེལ་པ་ སྣ་
ཚོགས་བྱེད་པའང་གནད་དེ་ལ་ཐུག དཔེར་ན། བོད་ཀྱི་རྒྱལ་པོ་ཐོག་མ་
གཉའ་ཁྲི་བཙན་པོའི་འབྱུང་ཁུངས་གང་ཡིན་པའི་སྐོར་ལ་གནམ་གྱི་ལྷ་ལས་མི་
ཡུལ་གྱི་རྗེ་བོར་བྱོན་ཟེར་བ་དང་། རྒྱ་གར་གྱི་ཤཱཀྱའི་རྒྱལ་རིགས་ལས་ཆད་
ཟེར་བ་སོགས་བཤད་ཚུལ་མི་འདྲ་བ་བཞི་བྱུང་བ་ལ། བོན་པོ་རྣམས་གནམ་ལ་
དགའ་བས་བཤད་ཚུལ་དང་པོར་འཐད་ཅིང་། ནང་བསྟན་པ་རྣམས་རང་གི་
སྟོན་པ་དང་ཆོས་ཀྱི་ཁུངས་རྒྱ་གར་ཡིན་པས་བཤད་ཚུལ་གཉིས་པར་འཐད་པ་ལྟ་
བུ་རེད། བོད་ཀྱི་ལོ་རྒྱུས་དེབ་ཐེར་ལ་ལར་སྲོང་བཙན་ཡན་གྱི་རྒྱལ་པོ་རྣམས་
ཆོས་ཀྱི་རྒྱལ་པོ་མིན་ཟེར་ནས་དེ་དག་གི་ལོ་རྒྱུས་ཞིབ་མོར་ མི་ བརྗོད་ པའང་
གནད་འདིར་ཐུག དེ་བཞིན་ལོ་ངམ་རྟ་རྫི་དེ་མི་དཔའ་མཛངས་ཅན་ཞིག་
ཡིན་པ་དང་། བོད་ཀྱི་རྒྱལ་ས་བཟུང་བ་ཁས་བླངས་བཞིན་དུ་དེར་མཛད་རྗེས་
འདི་དང་འདི་འདྲ་ཡོད་པར་མི་བརྗོད་པ་ཡང་། དེར་མཛད་རྗེས་གཏན་ནས་
མེད་པ་ག་ལ་ཡིན། རྒྱུ་མཚན་ཞིག་ཡོད་དེ། ལོ་ངམ་རྟ་རྫི་རྒྱལ་རྒྱུད་མ་ཡིན་
པའི་རྐྱེན་ཨེ་ཡིན་ནམ་སྙམ། དེས་ན་ལོ་ངམ་རྟ་རྫིའི་མཛད་རྗེས་ནི།
༡. རྒྱལ་པོ་པུ་དེ་གུང་རྒྱལ་དང་བློན་པོ་རུ་ལས་སྐྱེས་ཀྱི་སྐུ་རིང་ལ་ཤིང་གི་
གཤོལ་དང་། ལྕགས་དང་ཟངས་བཞུ་བ། སྤང་ཐང་ལ་ས་ཞིང་གསར་སྦོལ།



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཆུ་ཡུར་བཟོ་བ། ཤིང་གི་ཟམ་པ་འཛུགས་པ། སོལ་བ་སྲེག་པ། ཀོ་བའི་
སྦྱིན་བཟོ་བ་བཅས་བྱས་ནས་བཟོ་ཞིང་ལས་རིགས་འཕེལ་རྒྱས་སུ་གཏོང་བར་
རྨང་གཞི་ལེགས་ པོ་ བཏིང་། གལ་ཏེ་ལོ་ངམ་རྟ་རྫི་ དང་ གྲི་གུམ་བཙན་པོ་
སོགས་རྒྱལ་རབས་གོང་མ་རྣམས་ཀྱི་རྨང་གཞི་མེད་ན། རྒྱལ་པོ་སྤུ་དེ་གུང་རྒྱལ་
གྱི་རིང་ལ་གློ་བུར་དུ་གསར་གཏོད་བྱེད་མི་སྲིད་ལ་འཕེལ་རྒྱས་སུ་དེ་བས་ཀྱང་
འགྲོ་མི་ཐུབ། རྒྱལ་རབས་ལོ་རྒྱུས་རྣམས་སུ་ཟངས་ལྕགས་བཞུ་བ་ལ་སོགས་
པའི་ལག་རྩལ་དེ་བློན་པོ་རུ་ལས་སྐྱེས་ཀྱི་མཛངས་པའི་མཛད་རྗེས་སུ་བརྗོད་
རུང༌། བློན་པོ་རུ་ལས་སྐྱེས་ཁོ་ནས་གསར་གཏོད་བྱས་པ་མིན་པ་རྒྱལ་པོ་གྲི་
གུམ་བཙན་པོ་དང་ལོ་ངམ་རྟ་རྫི་གཉིས་འཁྲུག་སྐབས་གྲི་གུམ་བཙན་པོས་རལ་གྲི་
ཀླད་ལ་བསྐོར་ནས་རྨུ་ཐག་བཅད་པ་དང༌། ལོ་ངམ་རྟ་རྫིས་མདའ་འཕངས་ཏེ་
གྲི་གུམ་བཙན་པོ་བཀྲོངས་ཤིང་། དེའི་སྤུར་ཟངས་ཀྱི་གའུར་བཅུག་སྟེ་ལྕགས་
གཟེར་བཏབ་ནས་ཆུར་བསྐྱུར་བ་སོགས་ལས་ཀྱང་གསལ། ཟངས་ལྕགས་བཞུ་
བ་དང་སྦྱིན་བཟོ་བ་སོགས་ཀྱི་ལག་རྩལ་དེ་བློན་པོ་རུ་ལས་སྐྱེས་ཁོ་ནས་གསར་
གཏོད་མཛད་པ་ཡིན་ན་ལོ་ངམ་རྟ་རྫི་དང་གྲི་གུམ་བཙན་པོའི་སྐུ་རིང་ལ་བོད་དུ་
ཟངས་ལྕགས་ དང་ སྦྱིན་ སོགས་ ཀྱང༌ མེད་ དགོས་ཏེ། ཟངས་ ཀྱི་ གའུ་ དང་
ལྕགས་གཟེར། མདའ་སོགས་ག་ལ་ཡོད། དེས་ན་བློན་པོ་རུ་ལས་སྐྱེས་ཀྱི་
མཛངས་པའི་མཛད་རྗེས་སུ་བརྩི་བ་དེ་དག་ལོ་ངམ་རྟ་རྫི་དང་གྲི་གུམ་བཙན་པོ་
སོགས་རྒྱལ་རབས་གོང་མ་རྣམས་ཀྱི་སྐུ་རིང་ནས་གསར་གཏོད་བྱས་པའི་ལག་
རྩལ་དེ་ལེགས་བསྒྱུར་དང་འཕེལ་རྒྱས་སུ་བཏང་ཞེས་བརྗོད་ན་རྣ་བར་སྙན་ལ་
དོན་དུའང་གནས།



༄༅།།བོད་རྗེ་དགུ་པ་ནི་ལོ་ངམ་རྟ་རྫི་ཡིན་དགོས།
༢. ལོ་ངམ་ རྟ་ རྫིས་ བོན་ གྱི་ བསྟན་ པ་ བསྐྱབས། རྒྱལ་ རབས་ ཆོས་
འབྱུང་རྣམས་སུ་ལོ་ངམ་རྟ་རྫིས་བོན་བསྟན་ཇི་ལྟར་བསྐྱབས་པ་དང་དེ་སྤེལ་བར་
ཕན་པའི་བྱ་བ་ཅི་ལས་པ་གསལ་པོར་གསུངས་མེད་ཀྱང་། རྒྱལ་པོ་གྲི་གུམ་
བཀྲོངས་པ་དེ་བོན་གྱི་བསྟན་པར་མཚོན་ན་གཤིན་རྗེ་ལག་དམར་ཞིག་ཚར་
བཅད་པ་དང་འདྲ། གལ་ཏེ་མ་དཀྲོངས་ན་བོན་གྱི་བསྟན་པ་ཡུན་རིང་རྨེག་
མེད་དུ་བསྣུབ་ངེས་ཡིན་པ་གོང་དུ་སྨྲས་པ་ལས་གསལ། ཡང་ལོ་ངམ་རྟ་རྫི་དེ་
བོན་ལ་དད་ཅིང་བོན་གཤེན་རྣམས་ཀྱི་རྒྱབ་རོགས་འོག་གྲི་གུམ་བཙན་པོ་ལས་
རྒྱལ་བ་ཡིན་པས། རྒྱལ་ས་བཟུང་རྗེས་བོན་བསྟན་སྐྱོབ་པའི་ལས་ལ་འབད་པ་
ལས། བོན་ལ་དད་ལོག་བྱས་ནས་གྲི་གུམ་བཙན་པོའི་ལས་རྒྱུན་མི་འཛིན་པ་
རིག་པས་དཔྱད་ནའང་ཤེས། ལོ་ངམ་རྟ་རྫི་བོན་ལ་མི་སྡང་བ་བོན་གྱི་ལོ་རྒྱུས་
རྣམས་སུ་ལོ་ངམ་རྟ་རྫིར་ངན་སྨྲས་ཀྱི་ཚིག་གཅིག་ཀྱང་མཐོང་རྒྱུ་མེད་པ་ལས་
ཀྱང་གསལ། དེས་ན་ལོ་ངམ་རྟ་རྫིས་བོད་ཀྱི་རྒྱལ་ས་བཟུང་རྗེས་བོན་བསྟན་
སླར་གསོ་བྱེད་པའི་བྱ་བར་མཐུན་རྐྱེན་མང་པོ་བསྒྲུབས་ཏེ། རྒྱལ་པོ་སྤུ་དེ་གུང་
རྒྱལ་གྱི་དུས་སུ་བོན་བསྟན་བསྐྱར་དུ་དར་བར་རྨང་གཞི་བཙུགས་པར་ཐེ་མི་ཚོམ།
སྔོན་གྱི་ལོ་རྒྱུས་རྣམས་སུ་ལོ་ངམ་རྟ་རྫིས་རྒྱལ་ས་འཕྲོགས་ཟེར་བ་དང་།
རྒྱལ་ས་ལོ་བཅུ་གསུམ་ལ་བཟུང་ཞེས་ཁས་བླངས་བཞིན་དུ་བོད་ཀྱི་རྒྱལ་རབས་
གྲས་སུ་མ་དྲངས་པ་ནི། སྐབས་དེའི་བོད་ཀྱི་སྤྱི་ཚོགས་ཀྱི་ལམ་ལུགས་དང་
འབྲེལ་བ་ཆེན་པོ་ཡོད་པར་སྙམ། དེ་ཡང་སྐབས་དེའི་བོད་ཀྱི་སྤྱི་ཚོགས་ནི་བྲན་
གཡོག་ལམ་ ལུགས་ ཀྱི་ སྤྱི་ ཚོགས་ ཡིན་ པས། རིགས་རུས་ མཆོག་ དམན་ དེ་
དབང་སྒྱུར་གོ་གནས་བཟུང་ཆོག་མིན་གྱི་ཆ་རྐྱེན་དང་པོར་བརྩི། རྒྱལ་རིགས་
85



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
སྒྲ
དང་རྗེ་རིགས་ཡིན་ན་རིགས་མཐོ་ཤོས་དང་བཟང་ཤོས་སུ་བརྩི་ཞིང་། རྒྱལ་
ཁབ་ཀྱི་ཆབ་སྲིད་དང་། དམག་དོན། དཔལ་འབྱོར། རིག་གནས་བཅས་
ཀྱི་དབང་ཆ་འཛིན་མཁན་ཡིན། འབངས་རྣམས་གདོལ་རིགས་སུ་བརྩི་ཞིང༌།
བྲན་གཡོག་བདག་པོའི་བཀའ་བཞིན་དུད་འགྲོ་ལྟར་ངལ་རྩོལ་བྱེད་མཁན་ཡིན་
པ་ལས། ཆབ་ སྲིད་ ཀྱི་ གོ་ གནས་ འཛིན་ པའི་ དབང༌ ཆ་ གཏན་ ནས་ མེད།
ལམ་ལུགས་དེའི་ཤན་ཤུགས་ད་ལྟ་ད་དུང་ཡོད་པ་མི་བཟང་པོའི་རྒྱུད། གཡག་
བཟང་པོའི་ཀོ་ཞེས་པའི་གཏམ་དཔེ་ལས་ཀྱང་མཚོན། དེས་ན་ལོ་ངམ་རྟ་རྫི་
བོད་ཀྱི་རྒྱལ་རབས་གྲས་སུ་མ་བཀོད་པ་ཡང་རྒྱལ་རྒྱུད་མིན་པའི་རྐྱེན་ཡིན་ནམ་
སྙམ། སྤྱིར་རྒྱལ་པོར་ཁས་ལེན་མི་ལེན་དེ་རྒྱལ་ས་བཟུང་མ་བཟུང་དང་རྒྱལ་
སྲིད་བསྐྱངས་མ་བསྐྱངས། རྒྱལ་ཁོངས་ངེས་ཅན་ཞིག་གི་དབང་སྒྱུར་པ་ཡིན་
མིན་སོགས་ཀྱི་སྒོ་ནས་འཇོག་དགོས་པ་ལས་རྒྱལ་རྒྱུད་ཡིན་མིན་གྱི་སྒོ་ནས་བཞག་
པ་མིན། གལ་ཏེ་ཡིན་ཟེར་ན་ཀྲུང་གོའི་རྒྱལ་མོ་ཝུའུ་ཙེ་ཐེན་(iE JE]E)དང༌།
ཡོན་དང་ཆིང་གི་རྒྱལ་རབས་རིམ་བྱུང་སོགས་ཀྱི་ཐོག་མའི་རྒྱལ་པོ་ནི་རྒྱལ་རྒྱུད་
མིན་པར་མ་ཟད། ཡོན་དང་ཆིང་གི་རྒྱལ་རབས་རིམ་བྱུང་རྣམས་མི་རིགས་
ཀྱང་གཅིག་མིན་པ་ཀུན་ལ་གསལ་རུང༌། དེ་དག་ཀྲུང་གོའི་རྒྱལ་པོ་མིན་ཞེས་
སུས་ཀྱང་བརྗོད་མི་ནུས་པ་ལྟ་ཅི། ཡང་རྒྱལ་རྒྱུད་ཡིན་ཡང་རྒྱལ་སྲིད་མ་བཟུང་
ན་རྒྱལ་པོར་མི་འབོད་པ་རྒྱལ་པོ་གླང་དར་གྱི་སྲས་འོད་སྲུང་སོགས་ལྟ་བུ་རེད།
དེས་ན་ལོ་ངམ་རྟ་རྫི་དེ་《ཇུ་ཐིག་རྒྱུད་འབུམ་》ལས། རྒྱལ་པོ་ལོ་ངམ་རྟ་རྫི་ཞེས་
འབོད་པ་ལྟར་བོད་ཀྱི་རྒྱལ་པོ་མཛད་པར་སྙམ།
86



༄༅།།བོད་རྗེ་དགུ་པ་ནི་ལོ་ངམ་རྟ་རྫི་ཡིན་དགོས། །
མཇུག་བསྡུ་བ།
ད་ནི་ཚིག་བརྒྱ་བཤད་པའི་མདོ་གཅིག་ཏུ་བསྡུས་ན་ཁོ་བོའི་བརྗོད་འདོད་
ཀྱི་དོན་ནི་བཞི་ཡོད་དེ། ༡. ལོ་ངམ་རྟ་རྫི་དེ་རྟ་འཚོ་བའི་རྫི་བོའམ་འབངས་
ཕལ་པ་ཅི་ཡང་མ་ཡིན། གྲི་གུམ་བཙན་པོའི་བློན་པོའམ་རྒྱལ་ཕྲན་ཞིག་གི་འགོ་
གཙོ་རེད། ༢. ལོ་ངམ་རྟ་རྫི་དང་གྲི་གུམ་བཙན་པོ་གཉིས་འཁྲུགས་པའི་རྒྱུ་
རྐྱེན་ནི་དབང་སྒྱུར་གྲལ་རིམ་ནང་ཁུལ་དུ་སྲིད་དབང་འཕྲོག་རེས་བྱེད་པ་དང༌།
རང་རང་གི་དབང་སྒྱུར་གོ་གནས་དང་དཔལ་འབྱོར་ཁེ་ཕན་སྲུང་སྐྱོབ་བྱེད་རྒྱུ་དེ་
རེད། ༣. ལོ་ངམ་རྟ་རྫིས་བོད་ཀྱི་རྒྱལ་ས་བཟུང་བ་མ་ཟད། ལོ་བཅུ་གསུམ་
རིང་རྒྱལ་སྲིད་བསྐྱངས་ནས། བོད་ཀྱི་བཟོ་ཞིང་ཕྱུགས་གསུམ་དང་སྤྱི་ཚོགས་
འཕེལ་རྒྱས་འགྲོ་པར་ནུས་པ་བཏོན་ཡོད་པ་ལགས་སོ། །
སྨྲས་པ།
དཔའ་མཛངས་ཟུང་གི་འོད་འབར་སྐྱེས་བུ་གང་། །
བོད་རྗེ་ཁྲི་ལ་འདེགས་པའི་དགའ་སྟོན་འདི། །
གཟུར་གནས་མཁས་པའི་ལེགས་བཤད་རིན་ཆེན་མཛོད། །
སྤུད་པའི་ལེགས་སྐྱེས་ཡིན་ནོ་བཞེས་པར་མཁྱེན། །
མཆན་འགྲེལ།
O 《རྒྱ་བོད་ཡིག་ཚང་ཆེན་མོ་》ལས་གསལ། 《མཁས་པའི་དགའ་སྟོན་》དུ་ཡང་



-
-
༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
སྐབས་འགར་དེ་ལྟར་གསུངས།
2 《གཡུང་དྲུང་བོན་གྱི་རྒྱུད་འབུམ་》ལས་གསལ། 《ལེགས་བཤད་རིན་པོ་ཆེའི་
གཏེར་མཛོད་》དུ་ཡང་དེ་ལྟར་གསུངས་ཡོད།
ཉི《དབང་ཆེན་》ལས་དེ་ལྟར་གསུངས་ པ་《ལེགས་བཤད་རིན་པོ་ཆེའི་གཏེར་
མཛོད་》དུ་ལུང་དྲངས་ཡོད། །
《གཡུང་དྲུང་བོན་གྱི་རྒྱུད་འབུམ་》དུ་གསལ།
ཏེ《ལེགས་བཤད་རིན་པོ་ཆེའི་གཏེར་མཛོད་》ལས་གསལ།
88



༄༅།།བློན་པོ་རི་ལས་སྐྱེས་ཀྱི་རིགས་རུས་དང་
མཛད་རྗེས་ལ་དཔྱད་པ།
བོད་རྒྱལ་དགུ་པ་སྤུ་དེ་གུང་རྒྱལ་གྱི་བློན་པོ་རུ་ལས་སྐྱེས་ཀྱིས་སྐབས་དེའི་
བོད་ཀྱི་སྤྱི་ཚོགས་འཕེལ་རྒྱས་དང་མི་དམངས་ཀྱི་དགོས་མཁོ་ལྟར་ཐོན་སྐྱེད་ཡོ་
བྱད་སྔོན་ཐོན་ཅན་དུ་བསྒྱུར་པ་དང་། ཐོན་སྐྱེད་བྱེད་སྟངས་ལེགས་བཅོས་
བྱས་ཤིང༌། བཟོ་ཞིང་ཐོན་སྐྱེད་དང་འགྲིམ་འགྲུལ་ལས་རིགས་འཕེལ་རྒྱས་སུ་
བཏང་སྟེ་བོད་ཀྱི་སྤྱི་ཚོགས་གོང་དུ་སྤེལ་བར་བྱས་རྗེས་བརྗོད་ཀྱིས་མི་ལངས་པ་
བསྐྲུན་པས། ཁོང་གི་སྙན་པའི་གྲགས་པ་དེ་ད་ལྟ་ད་དུང་ས་སྟེང་ཡོངས་ཀྱི་རྣ་
བའི་རྒྱན་དུ་སྤུད་པ་དང་། ཁོང་གི་དཔའ་ཞིང་མཛངས་པའི་གཟུགས་བརྙན་
དེ་ད་ལྟའི་བར་དུ་བོད་རིགས་མི་དམངས་ཀྱི་སེམས་སུ་ལྷམ་མེར་གནས་ཤིང་།
མཛངས་བློན་བདུན་གྱི་དང་པོར་བཀོད་དེ་ལག་ཟུང་སྙིམ་པ་སྦྱར་ནས་གཙུག་ཏུ་
བཀུར་ཞིང་ མགྲིན་ པ་ གཟེངས་ སུ་ བཏེགས་ ནས་ བསྟོད་ གླུ་ འབུལ་ གྱི་ ཡོད།
བློན་པོ་འདི་བོད་ཀྱི་སྤྱི་ཚོགས་འཕེལ་རྒྱས་དང་ཐད་ཀར་འབྲེལ་བ་ཆེན་པོ་ཡོད་
པ་ཞིག་ཡིན་པས། ཁོང་ཉིད་དུས་ནམ་ཞིག་ལ་ཡུལ་གང་དུ་ཡབ་ཡུམ་སུར་
འཁྲུངས་པ་དང་། ཁྱད་པར་དུ་ཁོང་གི་མཛད་རྗེས་ནི་དུས་རབས་དང་པོ་ཙམ་
གྱི་བོད་ཀྱི་སྤྱི་ཚོགས་ཀྱི་ངོ་བོ་ཐག་གཅོད་པའི་དཔྱད་གཞི་གཙོ་གྲས་སུ་འཁུམས་
89



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
པས། དེ་དག་ཇི་མ་ཇི་བཞིན་དུ་ཤེས་རྒྱུ་དགོས་གལ་ཤིན་ཏུ་ཆེ་ཞིང༌། བོད་
ལ་རྒྱལ་པོ་སྲོང་བཙན་སྒམ་པོའི་སྔ་རོལ་དུ་ད་ལྟ་ང་ཚོས་ཆོས་སྲིད་གཉིས་ཀར་
སྤྱོད་པའི་བོད་ཡིག་འདི་མེད་པས། ད་ལྟའི་ཡོངས་གྲགས་ཀྱི་རྒྱལ་རབས་དེབ་
ཐེར་དང་ཆོས་འབྱུང་ སོགས་ སུ་དེའི་ཡབ་ཡུམ་དང་ མཛད་རྗེས་ཅུང་ཟད་རེ་
བཀོད་ཡོད་པ་དེ་དག་ལའང་ངག་རྒྱུན་ཙམ་ལ་བརྟེན་ནས་བྲིས་པ་དང་ཡང་ན་
རྩོམ་པ་ པོ་ རང་ རང་གི་འདོད་ཚུལ་འདྲེས་པས། བཞེད་ཚུལ་ལ་ལ་གཅིག་
མཐུན་མིན་པ་དང་ལ་ལ་དོན་ལ་མི་གནས་པའི་སྐྱོན་མི་ཉུང་བ་ཞིག་ཡོད་པས་
འདིར་གནད་དོན་དེ་སྐོར་རང་བློས་དཔོག་ཚོད་ཙམ་དུ་དཔྱད་པར་བྱ།
དེ་ཡང་ ཐོག་ མར་བློན་ པོ་དེ་ གདུང༌ རྒྱུད་ སུ་ལ་འཁྲུངས་པར་མཚོན་ན།
ཡོངས་གྲགས་ཀྱི་རྒྱལ་རབས་དེབ་ཐེར་དང་ཆོས་འབྱུང་རྣམས་སུ་རྒྱལ་ཕྲན་མྱང་
རོ་ཤམ་པོའི་རྒྱལ་པོ་ལོ་ངམ་རྟ་རྫིས་རྒྱལ་པོ་གྲི་གུམ་བཙན་པོ་བཀྲོངས་པས་དེའི་
བཙུན་མོ་ཀླུ་བཙུན་བཟའ་མི་བྲན་དུ་བཀོལ་སྐབས་རྟ་འཚོ་རུ་ཕྱིན་པའི་རྨི་ལམ་
དུ་ས་དེའི་གནས་སྐྱོང་ཡར་ལྷ་ཤམ་པོ་དང་བཤོས་པ་རྨིས་ནས་ཉིང་མཚམས་སྦྱར་
པར་པོ གསུངས་། ཡང་《ལེགས་ བཤད་ རིན་ པོ་ ཆེའི་ གཏེར་ མཛོད་》དུ་
“……དེ་ནས་བུས་ ཕ་ན་ཡར་རྟ་འཚོར་ཕྱིན་པས་ཉིན་གཅིག་ མི་དཀར་རྟ་
དཀར་ཅན་ཞིག་བྱུང་ནས་ང་ནི་ཡར་ལྷ་ཤམ་པོ་ཡིན། ཁྱོད་ངའི་བུ་ཡིན། ཕ་
གྲི་རུམ་བཙན་པོ་བྱ་བ་ཡོད་པ་ནི་ལོ་ངམ་གྱིས་བསད་ནས་རྒྱལ་ས་ཁོས་ཐོབ་པ་
ཡིན་ཟེར་རོ། ། དེར་བུས་མ་ལ་དེ་སྐད་སྨྲས་པས། མས་ཀྱང་ཡིན། དེ་
དག་དེ་ ལྟར་ ཡིན་ ཏེ། རྒྱལ་ ས་ འདི་ ཀུན་ ཁྱོད་ ཀྱི་ ཕ་ མེས་ ཀྱི་ ཕོ་ བྲང་ ཡིན།
གཅེན་པོ་སྤུ་ལྡེའུ་གོང་རྒྱལ་བྱ་བ་ད་ལྟ་ཀོང་ཡུལ་དུ་བྲོས་ནས་ཡོད་”ཅེས་བཀོད་



༄༅།།བློན་པོ་རི་ལས་སྐྱེས་ཀྱི་རིགས་རུས་དང་མཛད་རྗེས་ལ་དཔྱད་པ།
པ་དང་། དེ་བཞིན་དུ་《ལྡེའུ་ཆོས་འབྱུང་》དུ་“དེ་(རུ་ལས་སྐྱེས་ལ་གོ་)ཆེར་སྐྱེས་
ནས་མ་མ་ལ་ངའི་ཕ་སུ་ཡིན་ཟེར་ནས། ཁྱོད་ ཕ་ལོང་ངམ་གྱིས་བསད་དོ་ ”
ཞེས་བཀོད་ནས་བློན་པོ་རུ་ལས་སྐྱེས་ཀྱི་ཕ་གྲི་གུམ་བཙན་པོ་ཡིན་པར་བསྟན་ལ།
《ཏུན་ཧོང་གཏེར་ཡིག་》ཏུ་རུས་ཚན་བཀྲགས་ལ་འཁྲུངས་པར་བརྗོད་ཡོད།
འོ་ན་བཞེད་དགོངས་དེ་དག་ལས་གང་ཞིག་ཚད་མར་བཟུང་ན་འོས་ཟེར་ན།
ཁོ་བོས་འདི་ལྟར་སྙམ་སྟེ། བཞེད་ཚུལ་དང་པོ་བློན་པོ་རུ་ལས་སྐྱེས་འཇིག་རྟེན་
ལྷ་ཡི་བུར་འཁྲུངས་པར་བསྟོད་པ་ཙམ་དུ་ཟད་དེ། དེ་ཡང་བློན་པོ་རུ་ལས་
སྐྱེས་ནར་སོན་རྗེས་རྒྱལ་པོ་སྤུ་དེ་གུང་རྒྱལ་གྱི་གཡུལ་འགྱེད་ཀྱི་དཔུང་རོགས་དང་
སྲིད་སྐྱོང་བའི་ལག་རོགས་སུ་གྱུར་ཅིང་། བོད་ཀྱི་ཐོན་སྐྱེད་ནུས་ཤུགས་འཕེལ་
རྒྱས་སུ་གཏོང་བ་དང་ཐོན་སྐྱེད་བྱེད་སྟངས་ལེགས་སྒྱུར་བྱས་ནས་སྤྱི་ཚོགས་ཧྲིལ་
པོ་གོང་དུ་འཕེལ་བར་ཕྱག་རྗེས་བླ་ན་མེད་པ་བསྐྲུན་པས། ཕྱིས་འབྱུང་ལོ་རྒྱུས་
སྨྲ་བ་རྣམས་ཀྱིས་ཁོང་ལ་ཆེས་ཆེར་བསྟོད་ཆེད་འཁྲུངས་སའི་རིགས་ཀྱང་འཇིག་
རྟེན་གྱི་ལྷ་ཡར་ལྷ་ཤམ་པོ་ཡིན་པར་བརྗོད་ཡིན་པ་དེ་ནི་ཆེ་བསྟོད་བྱེད་འོས་པ་
ཞིག་ཡིན་ན་དེའི་ཆེ་བ་བརྗོད་ཆེད་སྐུ་དང་རིགས་ཀྱང་ལྷ་ལ་སྦྱོར་པའི་སྲོལ་རང་
རེ་བོད་ལ་ཡོད་པ་དཔེར་ན། རྒྱལ་པོ་གཉའ་ཁྲི་བཙན་པོ་མི་ཡི་རྗེ་བོར་ནམ་
མཁའི་ལྷ་ལས་བབས་པ་དང་། འཕགས་པ་སྤྱན་རས་གཟིགས་ཀྱི་ཐུགས་ཀ་
ནས་འོད་ཟེར་འཕྲོས་ཏེ་རྒྱལ་པོ་གནམ་རི་སྲོང་བཙན་གྱི་བཙུན་མོ་འབྲི་བཟའ་
ཐོད་སྐར་མའི་ལྷུམས་སུ་ཞུགས་ནས་རྒྱལ་པོ་སྲོང་བཙན་སྒམ་པོ་འཁྲུངས་པ།
གླིང་རྗེ་གེ་སར་རྒྱལ་པོ་དེ་ལྷ་ཆེན་ཚངས་པ་དཀར་པོའི་སྲས་ཡིན་པ་སྟེང་ཕྱོགས་
ལྷ་ཡིས་འཇིག་རྟེན་མགོ་ནག་མི་ཡི་སྤྱི་དཔོན་དུ་མངག་པ་༧ སོགས་ཕྱོགས་མཐུན་



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
གྱི་ལོ་རྒྱུས་མང་དུ་ཡོད་པ་ལས་མཚོན་ཐུབ་ཅིང་། ཚུལ་དེ་ལྟ་བུ་ནི་ལོ་ རྒྱུས་
དངོས་སུ་ཁས་ལེན་བྱ་ཐབས་བྲལ་བ་ཞིག་སྟེ། མི་ཉིང་མཚམས་སྦྱོར་བ་ལ་ཕའི་
རྒྱུ་མི་དགོས་པར། ཨ་མའི་རྨི་ལམ་གྱི་རྒྱུས་ཀྱང་ཆོག་པ་དང༌། རྨི་ལམ་དུ་
ཆགས་པ་སྤྱོད་པ་ལའང་བུ་ཕྲུག་སྐྱེས་པ་ཁས་ལེན་དགོས་ལ། དེ་ལྟར་བརྗོད་ན་
ང་ཚོའི་ཆོས་ལུགས་དང་། ལྷ་སྒྲུང༌། ཡུལ་སྲོལ་གོམས་འདྲིས་ལ་ཆ་རྒྱུས་ཕྲན་
བུ་ཙམ་ཡང་མེད་པའི་མི་རྣམས་སྨོས་ཅི། ང་ཚོ་རང་གིས་ཉན་ནའང་བློར་མི་
འབབ་པ་ཞིག་ཏུ་སྣང་ལ། ཕའི་དངོས་རྒྱུ་ཁེགས་ན་བུ་ཕྲུག་མི་སྐྱེ་བ་ད་ལྟ་
འཛམ་གླིང་གི་སྔོན་ཐོན་ཚན་རིག་གི་ཞིབ་འཇུག་འབྲས་བུས་ར་སྤྲོད་བྱས་ཟིན་པ་
ལྟར་ད་ལྟ་སྦྲུམ་འགོག་བྱས་པའི་བུད་མེད་རྣམས་ཀྱི་སེམས་ན་གསལ་ལྷང་ངེར་
ཡོད་པ་བཞིན་ནོ། །
བཞེད་ཚུལ་གཉིས་པ་ལྟར་ན། རྒྱལ་པོ་གྲི་གུམ་བཙན་པོ་སྐུ་གྲོངས་དུས་
བློན་པོ་རུ་ལས་སྐྱེས་ཡུམ་གྱི་ལྷུམས་སུ་ཡོད་དགོས་པ་དང་། རྒྱལ་སྲས་ཉ་ཁྲི་ཤ་
ཁྲི་དང་བློན་པོ་རུ་ལས་སྐྱེས་རྣམས་ཀྱང་རིགས་རུས་ཚོ་འབྲང་གཅིག་པའི་སྤུན་ཟླ་
ཡིན་དགོས་ཀྱང་། ད་ལྟ་བོད་རང་སྐྱོང་ལྗོངས་ཀྱི་རིན་ཐང་བྲལ་བའི་གནའ་
རབས་རིག་གནས་དངོས་རྫས་ཏེ། ལོ་ངོ་ཆིག་སྟོང་ཉིས་བརྒྱ་ཙམ་གྱི་སྔོན་ལ་
བརྐོས་པའི་ཀོང་པོ་དེ་མོའི་རྡོ་བརྐོས་ཡི་གེ་དང་《ཏུན་ཧོང་གཏེར་ཡིག་》གཉིས་
སུ་རྒྱལ་པོ་གྲི་གུམ་བཙན་པོ་ལ་སྲས་ཉ་ཁྲི་དང་ཤ་ཁྲི་གཉིས་ལས་བཀོད་མེད་ཅིང་།
《མཁས་པའི་དགའ་སྟོན་》དུ་“རྒྱལ་པོས་(སྤུ་དེ་གུང་རྒྱལ་ལ་གོ་)མི་མཆོག་རུ་ལས་
སྐྱེས་ཁྱོད་ཀྱིས། ང་ཡི་ཡབ་ཀྱི་གོ་བགྱིས་རྒྱལ་སར་བཏོན།...”ཞེས་པ་དང་།
བློན་པོ་རུ་ལས་སྐྱེས་ཀྱི་མས་བུའི་དྲིས་ལན་དུ་“ཁྱོད་ཀྱི་ཕ་ནི་རྒྱས་བསད་དོ། །



༄༅།།བློན་པོ་རི་ལས་སྐྱེས་ཀྱི་རིགས་རུས་དང་མཛད་རྗེས་ལ་དཔྱད་པ།
ཁྱོད་ཀྱི་ཇོ་བོ་བཙན་པོ་ནི། ལོ་ངམ་རྟ་རྫིས་བཀྲོངས་”ཞེས་བཀོད་པ་དེས་
ཀྱང་བློན་པོ་རུ་ལས་སྐྱེས་དེ་རྒྱལ་པོ་གྲི་གུམ་བཙན་པོའི་སྲས་མིན་པ་མངོན་སུམ་
དུ་གསལ་བས། བཞེད་ཚུལ་གཉིས་པ་དེ་ཡང་ཡིད་རྟོན་དཀའ་བའི་གནས་སུ་
མཐོང་། དེས་ན་བློན་པོ་དེ་རྒྱལ་པོ་གྲི་གུམ་བཙན་པོའི་སྲས་ཡིན་པར་བརྗོད་
པའི་དོན་ཡང་གོང་དུ་སྨྲས་པ་དང་འདྲ་སྟེ། བློན་པོ་རུ་ལས་སྐྱེས་ལ་ཆེས་ཆེར་
བསྟོད་ ཆེད་ ཁོང་ འཁྲུངས་ སའི་ རིགས་ ཀྱང༌ རྒྱལ་ རིགས། རྗེ་ རིགས།
དམངས་རིགས། གདོལ་རིགས་བཞི་ལས་མཆོག་རྒྱལ་རིགས་ཡིན་པ་བསྟན་
པར་སྙམ།
དེ་ལྟར་ན་《ཏུན་ཧོང་གཏེར་》ཡིག་ཏུ་“འུང་གི་འོག་ཏུ་བཀྲགས་ཀྱི་བུ་ལྷ་
བུ་རུ་ལ་སྐྱེས་ཕ་ཚན་དང༌། རྒྱ་ཕ་ཚན་དུ་འཐབས་སོ། རྒྱུས་བཀྲགས་རབས་
བཆད། དུད་སྣ་ཕོ་ལོ། བཀྲགས་ཀྱི་ཆུང་མ་གཆིག་བྲོས་ཏེ། ཕ་མྱིང་གི་
ཡུལ་དུ་ཐར་ཏོ། ལྟོ་ན་བུ་ཁྱེར་ཏེ་སོང་བ་བྱུང་ངོ། བུ་སྤུས་ལ་འགྲེང་ནུས་
ཙམ་ནས། མ་ལ་མི་གང་བྱ་གང་ལ་རྗེ་བོ་ཡོད་ན་ངའི་ཇོ་བོ་གར་རེ། མྱི་གང་
བྱ་གང་ལ། ཕ་ཡོད་ན་ངའི་ཕ་ག་རེ་ཞེས་ཟེར་ཏོ། ང་ལ་སྟོན་ཆིག་ཅེས་མཆི་
ན། ...…..མས་ཀྱང་གདོད་བསྟན་ཏེ། ཁྱོད་ཀྱི་ཕ་ནི་རྒྱས་བསད་དོ། ཁྱོད་
ཀྱི་ཇོ་བོ་བཙན་པོ་ནི། ལོ་ངམ་རྟ་རྫིས་བཀྲོངས་”ཞེས་བློན་པོ་རུ་ལས་སྐྱེས་དེ་
གནས་སྐྱོང་ཡར་ལྷ་ཤམ་པོའམ་གྲི་གུམ་བཙན་པོ་གང་གི་བུར་ཡང་མ་འཁྲུངས་
པར་རུས་ཚན་བཀྲགས་ལ་འཁྲུངས་པ་གསལ་པོར་བསྟན་པ་དེ་ནི་དོན་ལ་གནས་
པ་ཞིག་ཡིན་པར་སེམས་ཏེ། ཇི་ལྟར་ཞེ་ན་ལོ་ངོ་ཆིག་སྟོང་ལྷག་ཙམ་གྱི་གོང་དུ་
བྱུང་ཞིང་ལོ་རྒྱུས་མཁན་པོའི་བཅོས་སླད་ཀྱི་སྨྱུག་རྩེས་མ་རེག་པར་ཡུན་རིང་ས་



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
འོག་ཏུ་ལུས་པའི་ཡིག་རྙིང་འདི་རིགས་ཚད་མར་བཟུང་འོས་སུ་མཆིས་པ་ལྟ་ཅི།
བོད་གནའ་རབས་ཀྱི་རུས་ཚན་ལ་བཀྲགས་ཞེས་པ་ཞིག་ཡོད་པ་རྒྱལ་རབས་དེབ་
ཐེར་དང་རུས་མཛོད་སོགས་སུ་རྒྱུན་དུ་མཐོང་བས་ཀྱང་མཚོན་ནོ། །
གཞན་དུ་བློན་པོ་འདིའི་མཛད་རྗེས་ཀྱི་ཆར་དཔྱད་ན། ཡོངས་གྲགས་
སུ། མཛངས་པའི་ལས་སུ་ཤིང་བསྲེགས་སོལ་བ་བྱུང་། ། དེ་ཡིས་རྡོ་བཞུ་
གསེར་དངུལ་ཟངས་ལྕགས་ཕྱུང༌། ། ཤིང་ལ་མིག་ཕུག་གཤོལ་དང་གཉའ་ཤིང་
བྱས། ། ས་གཞི་བརྐོས་ནས་ཕུ་ཆུ་ཡུར་དུ་དྲངས། ། རྨོན་པ་དོར་བསྡེབས་
སྤང་ཐང་ཞིང་དུ་རྨོས། ། བརྒལ་བས་མི་ཐར་ཆུ་ལ་ཟམ་པ་བཙུགས། རྨོས་
པའི་ལོ་ཏོག་ཐོག་མར་འདི་ནས་བྱུང་། ། @ ཞེས་གྲགས་པ་ལས་དེ་ཡིས་རྡོ་བཞུ་
གསེར་དངུལ་ཟངས་ལྕགས་ཕྱུང་ཟེར་བ་འདིས་བོད་ཀྱི་སྤྱི་ཚོགས་ལྕགས་རིགས་
དུས་སྐབས་སུ་སླེབས་འགོ་བརྩམས་པ་བསྟན་ལ། རྨོས་པའི་ལོ་ཏོག་ཐོག་མར་
འདི་ནས་བྱུང་） ཟེར་བ་བོད་ཀྱི་སྤྱི་ཚོགས་རྡོ་ཆས་གསར་པའི་དུས་སྐབས་སུ་
གཞི་ནས་སླེབས་འགོ་བརྩམས་པ་བསྟན་ཞིང་། འདི་ཡོངས་གྲགས་ཀྱི་རྒྱལ་
རབས་དེབ་ ཐེར་དང་ཆོས་ འབྱུང་ མང་ཆེ་ བ་ དང་ མཐུན་ པས། ཚད་ མར་
བཟུང་འོས་ཀྱང་གོང་མ་དེས་ལྕགས་ཆས་སྤྱོད་པའི་དུས་རབས་ཀྱི་རྣམ་པ་བསྟན་
པ་དང་འོག་ མ་དེས་རྡོ་ཆས་གསར་མའི་དུས་ སྐབས་ཀྱི་ སྤྱི་ཚོགས་ཀྱི་རྣམ་པ་
བསྟན་པ་གཉིས་ནང་འགལ་དུ་སོང་ཞིང་། མཚོ་བོད་མཐོ་སྒང་ནས་ཐོན་པའི་
རིག་གནས་སྐོར་གྱི་གནའ་ཤུལ་དང་དངོས་རྫས་དང་། གནའ་རབས་ཀྱི་ཚད་
ལྡན་ཡིག་ཆ་སོགས་ལ་ཞིབ་ཏུ་དཔྱད་པ་དང༌། ཁྱིམ་མཚེས་རྒྱལ་ཁབ་དང་མི་
རིགས་ཀྱི་འཕེལ་རྒྱས་དང་བསྡུར་ནས་བལྟས་ན་འགལ་བའི་ཚོམ་བུ་འདི་འདྲ་
94



--
-
༄༅།།བློན་པོ་རི་ལས་སྐྱེས་ཀྱི་རིགས་རུས་དང་མཛད་རྗེས་ལ་དཔྱད་པ།
ཡོད་དེ། །
༡. གནའ་རྫས་བརྟག་དཔྱད་རིག་པར་གཞིགས་ན་འགྲོ་བ་མིའི་རིགས་
ཀྱི་གདོད་མའི་སྤྱི་ཚོགས་ནི་རྡོ་ཆས་རྙིང་པའི་དུས་སྐབས་ནས་རྡོ་ཆས་གསར་པའི་
དུས་སྐབས་དང༌། དེ་ནས་ཟངས་ཆས་དུས་སྐབས། དེ་ནས་ ལྕགས་ཆས་
དུས་སྐབས་སོགས་སུ་རིམ་བཞིན་འཕེལ་བ་སྟེ། གདོད་མའི་འགྲོ་བ་མི་ཐུན་
མོང་གིས་ལོ་ངོ་ཁྲི་སྟོང་མང་པོའི་སྤྱི་ཚོགས་ཀྱི་ལག་ལེན་དངོས་ཀྱི་ཉམས་མྱོང་
ཕྱོགས་བསྡོམས་བྱས་པའི་རྨང་གཞིའི་སྟེང་རང་རང་གི་བློ་གྲོས་རྩལ་གྱིས་ཐོན་
སྐྱེད་ཡོ་བྱད་གསར་སྐྲུན་བྱེད་པ་དང་། ཐོན་སྐྱེད་བྱེད་སྟངས་ལེགས་སྒྱུར་བྱས་
ནས་སྤྱི་ཚོགས་འཕེལ་ རྒྱས་ སུ་ བཏང་བར་ངོས་འཛིན་བྱེད་ ཅིང་། དེ་ཡང་
བརྟག་དཔྱད་ཀྱི་འབྲས་བུར་བལྟས་ན། མིའི་རིགས་ལོ་ངོ༌སྟོང་ཕྲག་བདུན་
བརྒྱད་ཙམ་གྱི་སྔོན་དུ་རྡོ་ཆས་རྙིང་པའི་དུས་སྐབས་ནས་རྡོ་ཆས་གསར་པའི་དུས་
སྐབས་སུ་འཕེལ་འགོ་བརྩམས་པ་དང་།© ཨེ་ཤར་ཡ་ལྷོ་ནུབ་དང་ཨེ་ཇིབ་སོགས་
ས་ཁུལ་དང་ཡོ་རོབ་པ་ཁ་ཤས་ཀྱིས་ཧ་ལམ་ལོ་སྟོང་ཕྲག་དྲུག་བདུན་གྱི་སྔོན་ནས་
ཟངས་སྤྱོད་འགོ་བརྩམས་པ།） ཡོ་རོབ་གླིང་གི་ཤར་ལྷོ་དང་། ཨེ་ཤར་ཡ་ལྷོ་མ།
ཨ་ཧྥེ་རི་ཀ་བྱང་མ། རྒྱ་ནག་སོགས་རྒྱ་ཆེའི་ས་ཁུལ་དེ་དག་སྤྱི་ལོའི་སྔོན་གྱི་ལོ་
ཉིས་སྟོང་གི་མཇུག་ནས་ལོ་ཆིག་སྟོང་གི་སྟོད་བར་དུ་སྔ་གཞུག་ཏུ་ལྕགས་ཆས་
དུས་སྐབས་སུ་འཕེལ་བ་༧ ཤེས་རྟོགས་བྱེད་ཐུབ་པ་མ་ཟད། ད་ལྟ་མདོ་དབུས་
མཐོ་སྒང་གི་གནའ་བོའི་རིག་གནས་རྗེས་ཤུལ་དང་མགོ་རུས་སོགས་ལ་ཚན་རིག་
ཞིབ་བཤེར་བྱས་པ་ལས་རང་རེ་བོད་རིགས་ཀྱི་མེས་པོ་རྣམས་རྨ་ཆུ་འབབ་ཡུལ་
ནས་རྒྱ་རིགས་བྱུང་བ་དང༌། ཧིན་རྡུ་ཆུའི་འབབ་ཡུལ་ལས་རྒྱ་གར་བ་བྱུང་བ་
，
95



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
བཞིན་ལོ་ངོ་ཁྲི་ཕྲག་མང་པོའི་སྔོན་དུ་ཡར་ལུང་གཙང་པོའི་འགྲམ་རྒྱུད་ས་ཁུལ་
དུ་བྱུང་བ་མཁས་པ་ཚོས་མ་བགྲོས་གཅིག་མཐུན་གྱི་སྒོ་ནས་ངོས་འཛིན་བྱས་པར་
ར་སྤྲོད་བྱུང་ཡོད། དེས་ན་འཛམ་གླིང་གི་མི་རིགས་གཞན་རྣམས་རྒྱུན་ཆད་
མེད་པར་འཕེལ་རྒྱས་སུ་འགྲོ་བཞིན་པ་ལྟར་བོད་མི་རིགས་བྱུང་བ་ནས་བློན་པོ་
རུ་ལས་སྐྱེས་བར་གྱི་ལོ་ཁྲི་ཕྲག་མང་པོའི་རིང་ལ་འཕེལ་རྒྱས་ཕྲན་བུ་ཙམ་ཡང་
མེད་པར་རྡོ་ཆས་སྤྱད་ནས་ མ་རྨོས་ལོ་ཏོག་གམ་ལྡུམ་རིགས་འཐུ་བ་དང་རི་
དྭགས་རྔོན་པ་ཙམ་ལ་བརྟེན་ཏེ་འཚོ་བ་ཡིན་ཟེར་ན། ལོ་རྒྱུས་འཕེལ་རྒྱས་ཀྱི་
ཆོས་ཉིད་དང་རྩ་བ་ནས་འགལ་ལ། རྒྱལ་པོ་སྤུ་དེ་གུང་རྒྱལ་གྱི་སྐུ་རིང་དུ་བློན་
པོ་མཛངས་པ་ཞིག་གི་བློ་གྲོས་ལ་བརྟེན་ནས་གློ་བུར་དུ་རྡོ་ཆས་གསར་བའི་དུས་
སྐབས། ཟངས་ཆས་དུས་སྐབས། ལྕགས་ཆས་དུས་སྐབས་གསུམ་ལྷན་དུ་
འཕེལ་ཟེར་ནའང་དོན་ལ་མི་གནས་པར་སྙམ། །
༢. སྐབས་དེར་བོད་ཀྱིས་ གསེར་དངུལ་ཟངས་ལྕགས་བཞུ་ཤེས་པ་དེ་
བློན་པོ་རུ་ལས་སྐྱེས་ཁོ་ནའི་མཛངས་པའི་མཛད་རྗེས་སུ་བརྩིས་ན་མི་འཐད་དེ།
ཡོངས་གྲགས་སུ་བོད་ཀྱི་ཟངས་ལྕགས་སོགས་བཞུ་བའི་ལག་རྩལ་དེ་བློན་པོ་རུ་
ལས་སྐྱེས་ཀྱིས་གསར་གཏོད་མཛད་པར་བཤད་ཀྱང་། དེའི་སྔ་རོལ་ལ་བོད་དུ་
ཟངས་ལྕགས་ཀྱི་ཡོ་བྱད་མང་པོ་སྤྱོད་པ་རྒྱལ་རབས་ལོ་རྒྱུས་ཁག་ལ་གསལ་བ་
དཔེར་ན། 《ཆོས་ འབྱུང་ མཁས་ པའི་ དགའ་ སྟོན་》དང་། 《ལྡེའུ་ ཆོས་
འབྱུང་》སོགས་སུ། དང་པོར་གནོད་སྦྱིན་ནག་པོས་དབང་བྱས་ཏེ། ། ཡུལ་
གྱི་མིང་ཡང་བཟངས་ཡུལ་རྒྱན་མེད་བྱ་བར་བཏགས། ། མཚོན་ཆ་མདའ་གཞུ་
དེ་ཡི་དུས་སུ་བྱུང་། ། དེ་ནས་རེ་ཏེ་མགོ་གཡག་བདུད་ཀྱིས་བྱས། ། མིང་
，，
，་་་
96



༄༅།།བློན་པོ་རི་ལས་སྐྱེས་ཀྱི་རིགས་རུས་དང་མཛད་རྗེས་ལ་དཔྱད་པ།
ཡང་བདུད་ཡུལ་ཁ་རག་རོང་དགུར་བཏགས། །སྟ་རེ་དགྲ་སྟ་དེ་ཡི་དུས་སུ་
བྱུང་། །..….དེ་ནས་དམར་འཇམ་ལྷ་ཡིས་དབང་བྱས་ཏེ། ། ལྷ་ཡུལ་གུང་
ཐང་ལག་ཆར་ཆུ་གྲི་བྱུང༌། །... ཞེས་འཁོད་པ་ལས་རྒྱལ་པོ་གཉའ་ ཁྲི་
བཙན་པོའི་སྔོན་དུ་བོད་ལ་དབང་མཛད་བཅུ་གཉིས་བྱུང་བ་དེ་དག་གི་རིང་ནས་
བོད་ལ་ཟངས་ལྕགས་ཀྱི་མཚོན་ཆ་ཡོད་པ་མངོན་པར་གསལ་ལ། རྒྱལ་རབས་
ཆོས་འབྱུང་ཕལ་མོ་ཆེར་རྒྱལ་པོ་གྲི་གུམ་བཙན་པོ་དང་ལོ་ངམ་རྟ་རྫི་ གཉིས་
འཁྲུག་སྐབས་གྲི་གུམ་བཙན་པོས་རལ་གྲི་ཀླད་ལ་བསྐོར་ནས་མུ་ཐག་བཅད་པ་
དང་། ལོ་ངམ་རྟ་རྫིས་མདའ་འཕངས་ཏེ་གྲི་གུམ་བཙན་པོ་བཀྲོངས་ཤིང༌།
དེའི་སྤུར་ཟངས་ཀྱི་གའུར་བཅུག་སྟེ་ལྕགས་གཟེར་བཏབ་ནས་ཆུར་བསྐྱུར་བ་
སོགས་བཀོད་པས་ཀྱང་རུ་ལས་སྐྱེས་ཀྱི་སྔོན་ནས་བོད་དུ་ཟངས་ལྕགས་ཀྱི་ཡོ་བྱད་
དང་མཚོན་ཆ་སྤྱོད་མུས་ཡིན་པ་གསལ་བར་བྱུང་བ་འདི་གོང་གསལ་ལོ་རྒྱུས་
འཕེལ་རིམ་གྱི་ཆོས་ཉིད་དང་མཐུན་ཞིང༌། མཚོ་སྔོན་ཞིང་ཆེན་གྱི་མཚོ་ལྷོ་བོད་
རིགས་རང་སྐྱོང་ཁུལ་དུ་ རང་རྒྱལ་གྱི་ཆེས་གནའ་བོའི་ཟངས་ཀྱི་མེ་ལོང་ཞིག་
བཙལ་རྙེད་བྱུང་བ་དེའང་དུས་རབས་དང་པོའི་སྔོན་ལ་བོད་ཀྱིས་ཟངས་བཞུ་
ཤེས་པའི་མཚོན་བྱེད་དུ་བཀོད་མི་ཆོག་པ་མེད་ལ། ཡང་དེ་དག་རྒྱལ་ཁབ་
གཞན་དང་མི་རིགས་གཞན་གྱི་ཡིན་ཟེར་ནའང་མི་འཐད་དེ། བློན་པོ་རུ་ལས་
སྐྱེས་ཀྱི་སྔོན་ལ་བོད་རིགས་འདི་ད་དུང་རྡོ་ཆས་རྙིང་པའི་དུས་སྐབས་སུ་ལུས་
ཡོད་ན། རྡོ་བརྡར་ནས་ཐོན་སྐྱེད་ཡོ་བྱད་བཟོ་བ་ཙམ་ཡང་མི་ཤེས་པར་ལྡམ་
རིགས་སམ་མ་རྨོས་ལོ་ཏོག་འཐུ་བ་དང་རྔོན་ལས་ལ་བརྟེན་ནས་འཚོ་བའི་གདོད་
མའི་མི་རིགས་ཤིག་གིས་རྒྱལ་ཁབ་གཞན་པའམ་མི་རིགས་གཞན་དག་ལ་འབྲེལ་
_92



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
བ་བྱས་ཏེ་མི་རིགས་དེ་དག་གི་སྔོན་ཐོན་ཡོ་བྱད་ནང་འདྲེན་བྱེད་རྒྱུར་མཐོང་
ཆེན་བྱེད་ཐུབ་པའི་སྤྱི་ཚོགས་ཀྱི་བསམ་པའི་ཆུ་ཚད་དུ་གནས་པར་ཐལ་བ་འདི་
སྤྱི་ཚོགས་དང་བསམ་སྤྱོད་ཀྱི་ཆུ་ཚད་ཡ་འགལ་དུ་གྱུར་པས་སོ། །
༣. བློན་པོ་རུ་ལས་སྐྱེས་ཀྱི་སྐུ་རིང་ནས་བོད་ལ་རྨོས་པའི་ལོ་ཏོག་ཐོག་
མར་བྱུང་བར་གྲགས་ཀྱང་། 1978ལོར་ཆབ་མདོ་མཁར་རོ་གྲོང་ཚོར་གནའ་
བོའི་རྩིག་རྨང་གི་ ཤུལ་ཁག་ལྔ་དང་རྡོ་བ་དང་རུས་པ་ལྔ་བཅས་ལས་གྲུབ་པའི་
སྤྱོད་ཆས་སུམ་བརྒྱར་ཉེ་བ། འདབ་ཆགས་དང་རི་དྭགས་ཀྱི་ཀེང་རུས་ཇི་སྙེད་
བྱུང་བ་ལ་ཚན་རིག་མཁས་ཅན་རྣམས་ཀྱིས་བརྟག་དཔྱད་བྱས་པར་ད་ཕན་ཧ་
ལམ་དུས་ཡུན་ལོ་ངོ་བཞི་སྟོང་དྲུག་བརྒྱ་དགུ་བཅུ་ཡན་འདས་ ཟིན་ པ་ དང་།
སྐབས་དེའི་མི་རྣམས་རྡོ་ཆས་གསར་པའི་དུས་སྐབས་སུ་གནས་ཤིང་། ཁོ་ཚོས་
ཞིང་ལས་གཙོ་བོར་བྱེད་པའི་གཏན་སྡོད་ཀྱི་འཚོ་བ་སྐྱེལ་གྱི་ཡོད་པ་ཤེས་རྟོགས་
བྱུང་ཞིང་། ད་ལྟ་བོད་ལྗོངས་ས་ཁུལ་དུ་རྡོ་ཆས་གསར་པའི་དུས་སྐབས་ཀྱི་
རིག་གནས་རྗེས་ཤུལ་བསྡོམས་པས་ཁག་ཉེར་ལྔ་ཙམ་རྙེད་པ་དང༌། རྡོ་ཆས་ཕྲ་
བའི་རིགས་ཉིས་བརྒྱ་དྲུག་ཅུ་རེ་ལྔ་ཙམ་བཙལ་རྙེད་བྱུང་བར་བརྟག་དཔྱད་བྱས་
པའི་ཐོག་ནས་ཀྱང་རང་ཅག་ཁ་བའི་ལྗོངས་འདིར་ལོ་ངོ་བཞི་སྟོང་དྲུག་བརྒྱ་ལྷག་
གི་སྔོན་ནས་ཞིང་ལས་ལོ་ཏོག་འདེབས་འཛུགས་བྱེད་ཀྱི་ཡོད་པ་བདེན་དཔང་
བྱས་ཡོད། 《ཏུན་ཧོང་གཏེར་ཡིག་》ཏུ་ཡང་བློན་པོ་རུ་ལས་སྐྱེས་ཀྱིས་རྒྱལ་པོ་
གྲི་གུམ་བཙན་པོའི་པུར་བསླུ་བའི་ཡོན་ལ་ཁྱེའུ་ ཤ་རྩ་དམར་བ། སྐྲ་ཁམ་པ།
བྱ་ལོ། མིག་བྱ་མིག་ལྟར་མས་ནས་འགེབས་པ། ལག་པ་ཆུ་བྱ་ལྟར་འབྲེལ་བ་
ཞིག་ས་ཕྱོགས་ཀུན་ལ་འཚོལ་སྐབས། ཡུལ་ཡར་ལུང་སོག་ཁའི་གཡེའི་ གང་
_98



རྨ-
༄༅།།བློན་པོ་རི་ལས་སྐྱེས་ཀྱི་རིགས་རུས་དང་མཛད་རྗེས་ལ་དཔྱད་པ།
བར་བྱ་བར་ཞིང་ཞིག་གི་སྟེང་ན་བུད་མེད་ཡུར་མ་བྱེད་ཀྱིན་ཡོད་པར་བྱིས་པ་དེ་
འདྲ་ཞིག་ཡོད་པ་མཐོང་ཚུལ་བྲིས་ཡོད་པ་དེས་ཀྱང་བློན་པོ་རུ་ལས་སྐྱེས་ཀྱི་སྐུ་
རིང་ལ་སླེབས་དུས་བོད་ཀྱི་ཐོག་མའི་འབྱུང་ཡུལ་ཡར་ལུང་ས་ཁུལ་དུ་ལོ་ཏོག་རྨོ་
འདེབས་ཀྱི་སྲོལ་ཡོད་པ་མ་ཟད་མྱུ་གུ་ཐོན་རྗེས་དེར་གནོད་པའི་རྩྭ་ལྡུམ་རིགས་
ཡུར་བའི་ཐོན་སྐྱེད་བྱེད་སྟངས་ཀྱང་ཡོད་པ་བསྟན་པས་རྨོས་པའི་ལོ་ཏོག་ཐོག་
མར་བྱུང་ཞེས་པ་དོན་ལ་མི་གནས་པ་མངོན་སུམ་དུ་གྲུབ་པ་དེ་ལྟར་ན་ཕྱིར་སྡོད་
རང་མི་བསྟན་འཛིན་རྣམ་དག་གིས་རྒྱལ་པོ་གཉའ་ཁྲི་བཙན་པོའི་ཡར་སྔོན་དུ་
བོད་ལ་དབང་མཛད་བཅུ་གཉིས་བྱུང་བའི་མཐའ་མ་བཞིའི་རིང་ལྕགས་རིགས་
རྙེད་ཅིང་རྡོ་བཟོ་དང་ཤིང་ལས་ཤེས་པ། དུད་འགྲོའི་སྤུ་རིགས་བྲེགས་ནས་
ཐགས་འཐག་ཅིང་འཚེམ་དྲུབ་བྱེད་པ། འབྲོག་ཏུ་གནས་པའི་མི་རྣམས་ཀྱིས་
སྡོད་གནས་ སྦྲ་དང་ གུར་ལ་ བཅའ་ཞིང་འཚོ་རྟེན་ནོར་ དང་ལུག་ ལ་ བྱེད་ པ།
རོང་དུ་གནས་པའི་མི་རྣམས་རྡོ་ལས་ གྲུབ་ པའི་མཁར་དང་ཁང་པར་གནས་
བཅའ་ཞིང་། ལས་སུ་འབྲུ་དྲུག་དང་ཉུང་མ་འདེབས་པ། ད་དུང་བ་གླང་
དང་ར་ལུག འབྲི་གཡག མཛོ་མཛོ་མོ། རྟ་དྲེལ་སོགས་ཀྱང་བཀོལ་སྤྱོད་
བྱེད་ཤེས་པ་གནའ་བོའི་དཔེ་རྙིང་ལུང་དྲངས་ནས་བཤད་འདུག་པ་ཡང་༧ ལུང་
རིགས་ཀྱི་སྒྲུབ་བྱེད་ཁུངས་ལྡན་ཡོད་པ་ཞིག་ཡིན་པར་སེམས། །
དེ་ལྟར་རྒྱལ་རབས་ཆོས་འབྱུང་སྔ་ཤོས་རྣམས་དང་། ལོ་ངོ་སྟོང་ཕྲག་དུ་
མའི་སྔ་རོལ་ནས་ད་ལྟའི་བར་དུ་བོད་རིགས་རང་ཉིད་གནས་བཅའ་བའི་ས་ཁུལ་
གྱི་རིག་གནས་རྗེས་ཤུལ་དང་བེད་སྤྱོད་བྱེད་མྱོང་བའི་ཡོ་བྱད་རྣམས་ལ་ཚན་རིག་
བརྟག་དཔྱད་བྱས་པའི་འབྲས་རྟགས། ལོ་སྟོང་ཕྲག་གཅིག་ལྷག་ཙམ་བྱེ་མའི་
99



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
འོག་ཏུ་བག་ཏུ་ཉལ་བའི་གཏེར་ཡིག་སྔ་གྲས་བཅས་ཕལ་ཆེར་ཕྱོགས་མཐུན་གྱི་སྒོ་
ནས་གསལ་བཤད་བྱུང་བའི་ལོ་རྒྱུས་ཀྱི་སྡོམ་ཚིག་ནི་རང་རེ་བོད་འདི་ཡང་འཛམ་
གླིང་གི་མི་རིགས་སྤྱི་དང་འདྲ་བར་ཡར་ལུང་གཙང་པོའི་འགྲམ་རྒྱུད་ས་ཁུལ་ལས་
བྱུང་བ་ནས་རྒྱུན་ཆད་མེད་པར་འཕེལ་རྒྱས་སུ་སོང་སྟེ་མ་མཐར་ལོ་ངོ་སྟོང་ཕྲག་
བཞི་ལྔའི་སྔོན་དུ་རྡོ་ཆས་གསར་པའི་དུས་སྐབས་སུ་སླེབས་ནས་རྡོ་ཁང་དུ་གཏན་
སྡོད་བྱེད་ཅིང་རྡོ་སོགས་ལས་བཟོས་པའི་ཐོན་སྐྱེད་ཡོ་བྱད་སྤྱད་ནས་ཞིང་ལས་ལོ་
ཏོག་འདེབས་འཛུགས་ བྱས་ ཏེ་ འཚོ་ ཞིང༌ གནས་ ལ། ད་ དུང༌ ཕྱུགས་ ཟོག་
བཏུལ་ནས་བཀོལ་ སྤྱོད་བྱེད་པ་དང་། རྫ་ ཆས་ བཟོ་བ། སྣམ་བུ་འཁེལ་
འཐག་སོགས་ཀྱི་ལག་རྩལ་སྲོལ་ རྒྱུན་ཡང་ཡོད་པར་མངོན་ཞིང་། དེ་ནས་
དབང་མཛད་བཅུ་གཉིས་ཏེ་རྒྱལ་ཕྲན་བཅུ་གཉིས་ཀྱི་རིང་ལ་སླེབས་ཚེ་ཟངས་
ལྕགས་ལས་སྣོན་བྱས་ཏེ་མཚོན་ཆ་དང་ཐོན་སྐྱེད་ཡོ་བྱད་བཟོས་ནས་སྤྱོད་འགོ་
བརྩམས་པར་སེམས་པ་དེ་ཡིན། འོན་ཀྱང་སྔོན་བྱོན་མཁས་དབང་མང་ཆེ་
བའི་ཆོས་འབྱུང་དུ་སྡོམ་ཚིག་འདི་དང་ཅུང་ཟད་མི་མཐུན་པར་གསུངས་པ་ཅི་ཞེ་
ན། ཁོ་བོས་འདི་ལྟར་སེམས་ཏེ། བློན་པོ་རུ་ལས་སྐྱེས་ནི་ཐུགས་དཀྱེལ་ཆེ་ལ་
དཔའ་མཛངས་ལྡན་པ་ཞིག་ཡིན་ཞིང་། དེ་རྒྱལ་པོ་སྤུ་དེ་གུང་རྒྱལ་གྱི་བློན་
པོར་མ་བཞུགས་གོང་གྲི་གུམ་བཙན་པོའི་སྐུ་གདུང་འཚོལ་བ་དང་། ལོ་ངམ་རྟ་
རྫིའི་སྲིད་དབང་ གཏོར་སྒྲེལ། རྒྱལ་ པོ་ སྤུ་དེ་གུང་རྒྱལ་ རྒྱལ་ སར་འགོད་པ་
བཅས་ལ་བྱས་རྗེས་ཆེན་པོ་བཞག་མྱོང་བ་ཞིག་ཡིན་ལ། རྒྱལ་པོ་སྤུ་དེ་གུང་
རྒྱལ་གྱི་བློན་པོའི་མཛད་རྗེས་སུ་གསེར་དངུལ་ཟངས་ལྕགས་ཀྱི་གཏེར་སྔར་ལས་
མང་ བ་ རྙེད་ ཅིང་དེ་བཙོ་ སྦྱངས་ བྱེད་ པའི་ ལག་ རྩལ་ལེགས་ སྒྱུར་ བྱས་ ནས།
100



༄༅།།བློན་པོ་རི་ལས་སྐྱེས་ཀྱི་རིགས་རུས་དང་མཛད་རྗེས་ལ་དཔྱད་པ།
གསེར་དངུལ་གྱི་རྒྱན་ཆ་དང་། ཟངས་ལྕགས་ཀྱི་མཚོན་ཆ་དང་ཐོན་སྐྱེད་ཡོ་
བྱད། འཚོ་ བའི་ སྤྱོད་ ཆས་ སོགས་ སྔོན་ ཐོན་ ཅན་ འབོར་ ཆེན་ བསྐྲུན་ ཅིང་།
སྔར་གྱི་ཞིང་ལས་ཡོ་བྱད་སྔོན་ཐོན་ཅན་དུ་བསྒྱུར་ནས་། ས་སྟོང་གསར་སྦོལ་
གྱིས་ ས་ ཞིང་ འདེབས་ ཁྱོན་ རྒྱ་ ཆེར་ བཏང་ ཐོག་ ཆུ་ ཡུར་ གསར་ བཟོ་ དང་།
བགྲོད་དཀའ་བའི་ཆུ་བོར་ཟམ་པ་འཛུགས་པ་སོགས་བྱས་ཏེ་བཟོ་ཞིང་ཐོན་སྐྱེད་
དང་འགྲིམ་འགྲུལ་ལས་རིགས་འཕེལ་རྒྱས་སུ་བཏང་སྟེ། བོད་ལ་བཀའ་དྲིན་
ཤིན་ཏུ་ཆེ་བས་རྗེས་ཀྱི་ལོ་རྒྱུས་སྨྲ་བ་རྣམས་ཀྱིས་ཁོང་ལ་ཆེས་ཆེར་བསྟོད་པའི་
ཚུལ་གྱིས་བསྔགས་པའི་ཚིག་འབྲུ་རྒྱ་ཡན་དུ་སོང་བས་ཕྱི་རབས་ཀྱིས་བོད་ཀྱི་
གསེར་དངུལ་ཟངས་ལྕགས་བཞུ་བའི་ལག་རྩལ་གསར་གཏོད་བྱེད་མཁན་དང་།
ཞིང་ལས་རྨོ་འདེབས་ཀྱི་སྲོལ་འབྱེད་ཐོག་མར་བྱེད་མཁན་དུ་གོ་དགོས་པ་འདི་
བྱུང་བ་ལས་རིམ་གྱིས་གོ་ལོག་ཏུ་འགྲོ་གཞིར་གྱུར་པ་ཞིག་ཡིན་སྙམ་མོ།
མཆན་འགྲེལ།
《རྒྱལ་ རབས་ གསལ་བའི་མེ་ལོང་།》 《ཆོས་འབྱུང་མཁས་ པའི་ དགའ་སྟོན།》
ཚལ་པའི་《དེབ་དམར།》《དཔྱིད་ཀྱི་རྒྱལ་མོའི་གླུ་དབྱངས་》སོགས་སུ་གསལ། །
(2 གླིང་གེ་སར་རྒྱལ་པོའི་སྒྲུང་《འཁྲུངས་སྐོར་》དང་《འཛམ་གླིང་སྤྱི་བསང་》ལས་
གསལ། །
(ི《ཏུན་ཧོང་གཏེར་ཡིག་》ཏུ་གསལ། །
& 5 《ཆོས་འབྱུང་མཁས་པའི་དགའ་སྟོན་》དུ་གསལ། 《རྒྱལ་རབས་གསལ་
བའི་མེ་ལོང་》དང་། ཚལ་པའི་《དེབ་དམར།》《དེབ་དམར་གསར་པ།》《དཔྱིད་ཀྱི་
རྒྱལ་མོའི་གླུ་དབྱངས་》སོགས་སུའང་ཕལ་ཆེར་འདི་དང་མཐུན་པར་གསུངས་འདུག
101



༄༅།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
© 8) མི་དམངས་དཔེ་སྐྲུན་ཁང་གིས་དཔར་དུ་བསྐྲུན་པའི་《iE ༈ E》ལས་གསལ།
© བསྟན་འཛིན་རྣམ་དག་གིས་བརྩམས་པའི་《སྔ་ རབས་བོད་ཀྱི་བྱུང་བ་བརྗོད་པའི་
འབེལ་གཏམ་ལུང་གི་སྙིང་པོ་》ལས་གསལ།
102



༄༅།།བློན་པོ་མགར་སྟོང་བཙན་གྱི་མཛད་རྗེས་
སྐོར་ཅུང་ཟད་དཔྱད་པ།
བོད་ཀྱི་རྒྱལ་རབས་སོ་གསུམ་པ་སྲོང་བཙན་སྒམ་པོར་མེད་དུ་མི་རུང་བའི་
བློན་ཆེན་བཞི་ཡོད་པ་ལས་ལུགས་གཉིས་འཕྲིན་ལས་མཁའ་ལ་ཐོགས་མེད་དུ་
སྐྱོད་པའི་མཁའ་ལྡིང་དབང་པོ། གངས་ཅན་བོད་ལ་བཀའ་དྲིན་རི་རབ་ལྟར་
ཆེ་བའི་བློན་པོ་མགར་རམ་མགར་སྟོང་བཙན་ཡུལ་བཟུང་གི་མཛད་རྗེས་སྐོར་ལ་
དཔྱད་པ་རགས་ཙམ་བྱས་ན།
ཐོག་མར་མགར་ཞེས་པ་ནི་ཁོང་གི་རུས་མིང་ཡིན། དེ་ཡང་བྲག་སྲིན་མོ་
དང་སྤྲེའུ་བྱང་ཆུབ་ སེམས་ དཔའ་ གཉིས་ ཀྱི་ བུ་ཚ་ རྣམས་ སོ་ སོར་ བསེ་ དང་།
དམུ། ལྡོང་། སྟོང་བཅས་རུས་ བཞིར་ གྱེས། ཕྱིས་ སུ་ དེ་དག་ལས་ ལྷ་
རིགས་སྒོ་དང༌། བསེ་ཁྱུང་སྦྲ། དམུ་ཚ་སྒ། ཨ་སྤོ་ལྡོང་། ཨ་ཐང་འབྲུ་
ཞེས་པའི་རུས་བཟང་པོ་སྡེ་ཚན་ལྔ་དང༌། དཔའ་ཡི་ཚན་དང་ཟླ་ཡི་ཚན་ཞེས་
པའི་རིགས་ངན་གཉིས་བཅས་སྡོམ་པའི་རུས་ཆེན་བདུན་བྱུང༌། དེ་ནས་རུས་
ཆེན་དེ་དག་གི་ནང་གསེས་སུ་རིགས་རུས་བྱེ་བྲག་མང་དུ་བྱུང་བའི་ནང་། ལྷ་
རིགས་སྒོ་ལ་བྱེ་བྲག་ཏུ་འགར་ཀེ་འགོལ་གསུམ། གསུང་གསེར་འབྲོམ་གསུམ།
ཇི་འབུམ་བཞག་གསུམ། ཤོས་སྟག་འཕྱུང་གསུམ། གཅེས་སེང་རམ་གསུམ།
103



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཕྱུག་པོ་བུ་གསུམ་སྟེ་བཅོ་བརྒྱད་བྱུང་བས། བློན་པོ་མགར་ནི་འགར་ཀེ་འགོལ་
གསུམ་ཞེས་པའི་འགར་གྱི་རིགས་སུ་འཁྲུངས། དེས་ན་“སྒོ་རིགས་འཁྲུལ་མེད་
དུ་འཁྲུངས་པའི་ཚོགས་རྣམས་ནི་ཡ་རབས་ཀྱི་ཡོན་ཏན་དང་སྤྱོད་ཚུལ་ཀུན་ལྡན་
ལ། དེའི་སྟེང་ཕོ་རྩལ་སྣ་དགུ་དང་ཡང་དགུ་འཛོམས་པ། ཁྱད་པར་དུ་བླ་མ་
རྣམས་ནི་བྱང་ཆུབ་སེམས་དཔའི་བློ་ཚད་ལྡན་གྱི་རིགས་སྐྱེས་བུ་དམ་པ་བླ་མ་
ལྷའི་རིགས་ཁོ་ན་ཡིན་...”@ ཞེས་པ་ལྟར་རུས་ཆེན་སྒོ་རིགས་ལས་མཆེད་
པའི་མགར་རིགས་ལ་ཞི་དྲག་ཟུང་ལ་བློ་གྲོས་ཡོངས་སུ་རྫོགས་པའི་སྐྱེས་མཆོག་
དམ་པ་མང་དུ་འཁྲུངས་ཤིང་། སྤུ་རྒྱལ་བོད་ཀྱི་བཙན་པོ་རིམ་བྱོན་རྣམས་ཀྱི་
བློན་པོར་བཞུགས་པའང་བློན་པོ་མགར་ཁོ་ན་མ་ཡིན་ཏེ། ཁོང་གི་སྔ་རོལ་དུ་
མགར་སྒྲ་ཛི་མུན་གྱིས་རྒྱལ་རབས་ཉེར་དྲུག་པ་ཁྲི་སྒྲ་དཔུང་བཙན་གྱི་བློན་པོ་
མཛད་པ་དང༌། མགར་མང་ཞམ་སུམ་སྣང་བྱ་བས་རྒྱལ་པོ་སྲོང་བཙན་སྒམ་
པོའི་བློན་པོ་མཛད་པ།༧ ཁོང་གི་སྤུན་མཆེད་མགར་ཉེན་གང་ཏོན་དང་སྲས་ཆེ་
བ་མགར་ བཙན་ སྙ་ལྡོམ་བུ། སྲས་འབྲིང་བ་མགར་ཁྲི་ འབྲིང་ བཙན་ བྲོད་
བཅས་ཀྱིས་སྔ་གཞུག་ཏུ་རྒྱལ་རབས་སོ་ལྔ་པ་མང་བཙན་(གཤམ་དུ་མང་སྲོང་དུ་
འབོད་རྒྱུ་)དང༌། སོ་དྲུག་པ་འདུས་སྲོང་མང་པོ་རྗེའི་བློན་པོ་མཛད་པ་སོགས་
མང་དུ་མཆིས།
སྟོང་བཙན་ཡུལ་བཟུང་ཞེས་ པ་ནི་ཁོང་གི་མིང་ཡིན་པ་སྨོས་ མི་དགོས།
《ཐང་ཡིག་གསར་རྙིང་ལས་བྱུང་བའི་བོད་ཆེན་པོའི་སྲིད་ལུགས་》དང་《དེབ་
དཀར་》སོགས་སུ་བློན་པོ་མགར་ཡི་གེར་རྨོངས་པར་བསྟན་ཀྱང་། 《མཁས་
པའི་དགའ་སྟོན་》དུ་རྒྱལ་པོ་སྲོང་བཙན་སྒམ་པོས་བཙུན་མོ་དང་ཕྱི་ནང་གི་བློན་
104



༄༅།།བློན་པོ་མགར་སྟོང་བཙན་གྱི་མཛད་རྗེས་སྐོར་ཅུང་ཟད་དཔྱད་པ།
པོ། བོད་འབངས་བཅས་ལ་ཞལ་གདམས་ གསུངས་པ་བློན་པོ་མགར་གྱིས་
ཟངས་ཀྱི་གླེགས་བུར་བྲིས་ཞེས་ཐེངས་གཅིག་མིན་གཉིས་མིན་མང་དུ་གསུངས་
ཡོད་ལ། ཏུན་ཧོང་བྲག་ཕུག་ནས་ཐོན་པའི་བོད་ཀྱི་ལོ་རྒྱུས་ཡིག་ཆའི་དོན་ཆེན་
གནད་བསྡུས་ཀྱི་ལོ་ཚིགས་བྱ་བར་ཡང་“ཡོས་བུའི་ལོ་ལ་བབ་སྟེའ། བཙན་པོ་
མེར་ཁེ་ན་བཞུགས་ཤིང་། བློན་སྟོང་རྩན་ གྱིས། འགོར་ ཏིར། བཀའ། །
གྲིམས་ཀྱི་ཡི་གེ་བྲིས་པར་ལོ་གཅིག་” ཅེས་འཁོད་པར་དཔྱད་ན་བློན་པོ་མགར་
གྱིས་ཡི་གེ་གཏན་ནས་མི་ཤེས་པ་ག་ལ་ཡིན། ལྷག་དོན་བློན་པོ་ ཐོན་མིས་
གཙོས་བོད་མི་ རིག་ པ་ ཅན་རྣམས་ ཀྱིས་ རྒྱ་ གར་ གྱི་ ཡི་ གེར་དཔེ་བལྟས་ནས།
རང་རེའི་བོད་ཀྱི་སྐད་དང་མཐུན་པའི་ད་ལྟའི་ཡི་གེ་འདི་གསར་བཟོ་བྱས་རྗེས།
གོང་དུ་རྒྱལ་པོ་སྲོང་བཙན་སྐུ་དངོས་ཀྱིས་སྣེ་ཁྲིད་དེ་སློབ་པ་དང་། གཤམ་དུ་
འབངས་ཕལ་པ་རྣམས་ཀྱང་དམ་པའི་ཆོས་དང་ཡི་གེ་ལ་བློ་འཇུག་དགོས་ཞེས་མི་
ཆོས་གཙང་མ་བཅུ་དྲུག་གི་ཁྲིམས་སུ་བཀོད་ན། འཇུག་ལྡོག་གི་གནད་ལ་
མཁྱེན་རྩལ་ཡངས་ཤིང་རྒྱལ་སྲིད་ཀྱི་དོན་ཆེན་སྐྱོང་བའི་བློན་ཆེན་མགར་སྟོང་
བཙན་ལྟ་བུས་མི་སློབ་པར་དེ་མུར་འདུག་སྲིད་དམ། དེས་ན་བློན་པོ་མགར་ཡི་
གེར་རྨོངས་ཞེས་པ་དེ་ཁོང་གི་སྐུ་ཚེའི་སྟོད་ལ་གོ་དགོས་པར་སྙམ། བློན་པོ་
མགར་གྱིས་སྐུ་ཚེ་ཧྲིལ་པོར་ཐུ་བྷོད་ཀྱི་མངའ་ཁོངས་རྒྱ་བསྐྱེད་དང་། མཐའ་
མཚམས་སྲུང་སྐྱོབ། བོད་ཀྱི་རིག་གནས་དང་དཔལ་འབྱོར་གོང་དུ་སྤེལ་ནས་
སྟོབས་འབྱོར་ལྡན་པའི་རྒྱལ་ཁབ་ཅིག་འཛུགས་སྐྲུན་བྱས་པའི་བྱ་གཞག་རླབས་
པོ་ཆེའི་ཁྲོད་དུ་ཕྱག་རྗེས་བསམ་གྱིས་མི་ཁྱབ་པ་འཇོག་གནང་མཛད་ཡོད་ན།
ཁོང་ནི་གངས་ཅན་ལྗོངས་འདིར་དྲིན་ ཅན་མ་ལྟར་བཀའ་དྲིན་བླ་མེད་དུ་ཆེ་
105



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཞིང་། རང་ཅག་ཕྱི་རབས་པ་ཚོ་དགའ་ཞིང་བཀུར་འོས་པའི་གནས་དམ་པ་
ཡིན་པས། ད་ནི་ཁོང་གི་མཛད་རྗེས་གཙོ་བོ་རྣམས་དུས་རིམ་གཉིས་སུ་ཕྱེ་ནས་
བརྗོད་པར་བྱའོ། །
དང་པོ། རྒྱལ་པོ་སྲོང་བཙན་སྒམ་པོའི་བློན་པོ་
མཛད་རིང་གི་ཕྱག་རྗེས་གླེང་བ།
ཡོངས་གྲགས་ ཀྱི་ རྒྱལ་ རབས་ དེབ་ ཐེར་རྣམས་ སུ་ བློན་ པོ་ མགར་ སྟོང་
བཙན་ཡུལ་བཟུང་གིས་རྒྱལ་རབས་གཉིས་སམ་གསུམ་གྱི་བློན་པོ་མཛད་པར་
གསུངས་པ་ལས་ཐོག་མར་རྒྱལ་པོ་སྲོང་བཙན་སྒམ་པོའི་བློན་པོ་མཛད་རིང་གི་
ཕྱག་རྗེས་བརྗོད་ན། རྒྱལ་པོ་སྲོང་བཙན་སྒམ་པོར་ཕྱི་བློན་དྲུག་དང་། ནང་
བློན་དྲུག མེད་དུ་མི་རུང་བའི་བློན་པོ་བཞི་བཅས་བློན་པོ་གཙོ་བཞག་བཅུ་
དྲུག་ཡོད་པ་ལས་དང་ཐོག་རྒྱལ་པོས་བློ་གཏོད་ཅིང་ཐུགས་འདང་ཆེ་བའི་བློན་པོ་
ནི་ཁྱུང་པོ་སྤུངས་སད་ཟུ་ཙེ་ཡིན་པ་འདྲ་ཡང་། ཕྱིས་སུ་བློན་པོ་དེ་རྒྱལ་པོར་ངོ་
ལོག་རྗེས་བློན་པོ་མགར་རང་བཞིན་གྱིས་ཕུགས་བརྟན་ཞིང་སྲིད་དང་གཡུལ་གྱི་
ལས་ལ་རབ་ཏུ་མཁས་པས། རྒྱལ་པོའི་སྲིད་ཀྱི་ལག་རྟེན་དང་གཡུལ་གྱི་དཔུང་
གྲོགས་སུ་གྱུར། དེ་ཡང་ཁྱུང་པོ་སྤུངས་སད་ཟུ་རྩེ་བྱ་བ་ནི་གཙང་བོད་ཀྱི་རྒྱལ་
པོ་མར་མུན་གྱི་བློན་པོ་ཡིན། དེས་རྒྱལ་པོ་གནམ་རི་སྲོང་བཙན་གྱི་སྐུ་རིང་ལ་
རྒྱལ་པོ་མར་མུན་གྱི་མགོ་བཅད་དེ། གཙང་བོད་ཀྱི་དུད་ཁྱིམ་ཁྲི་ཚོ་གཉིས་
བཙན་པོའི་ཕྱག་ཏུ་ཕུལ་ནས་བཙན་པོར་གློ་བ་ཉེ་བ། བཙན་པོས་ཀྱང་གཙང་
106



-
-
-
-
--
-
---
--
༄༅།།བློན་པོ་མགར་སྟོང་བཙན་གྱི་མཛད་རྗེས་སྐོར་ཅུང་ཟད་དཔྱད་པ། -
བོད་ཀྱི་དུད་ཁྱིམ་ཁྲི་ཚོ་གཉིས་ཀ་ཁྱུང་པོ་སྤུངས་སད་ཟུ་ཙེ་གློ་བ་ཉེ་བའི་བྱ་དགར་
གནང་ཞིང་བློན་ཆེན་པོར་བསྐོས། དེའི་ཕྱིས་སུ་བློན་པོ་མོང་སྔོན་པོ་བྱ་བ་
བཙན་པོར་གློ་བ་རིང་ནས་བཙན་པོ་དགྲོང་རྩིས་བྱེད་པའང་ཟུ་ཙེས་ཚོར་ནས་
བཙན་པོར་སྦྲན་པས། མོང་སྔོན་པོ་ལ་བཀྱོན་ཕབ་སྟེ་བསད་ཅིང་ཁོ་ལ་སྔར་
ལས་ཐུགས་འདང་ཇེ་ཆེར་གྱུར། བཙན་པོ་གནམ་རི་སྲོང་བཙན་སྐུ་གྲོངས་
རྗེས་རྒྱལ་པོ་སྲོང་བཙན་སྒམ་པོས་ཀྱང་ཁོ་པ་བློན་པོར་བཀོད་ཅིང་ཐུགས་འདང་
རབ་ཏུ་ཆེ་ནའང་། ཟུ་ཙེ་དེ་ གཡོ་སྒྱུ་དང་ཧམ་སེམས་ཆེ་བ་ཞིག་ཡིན་པས།
སྤུ་རྒྱལ་བོད་ཀྱི་རྒྱལ་སྲིད་འཕྲོག་པའི་སླད་དུ་རྒྱལ་པོ་སྲོང་བཙན་ལ་སྔོན་བཙན་
པོ་གནམ་རི་སྲོང་བཙན་གྱི་རིང་ལ་བདག་གིས་གཙང་བོད་འབངས་སུ་བཀུག་
རུང༌། ཡབ་རྒྱལ་པོས་སྤྱན་གྱིས་མ་གཟིགས། ཞབས་ཀྱིས་མ་བཅགས། ད་
ལྟ་ཁྱེད་ཉིད་ཡབ་རྒྱལ་པོའི་ཁྲི་ལ་མངའ་སྒྱུར་པའི་ཚེ་ན། ངེད་གཙང་བོད་དུ་
ལན་ཞིག་ ཕེབས་ ནས་ ལྟ་ གཟིགས་ རེ་ གནང་ བར་ མཛོད། བདག་ གིས་ ཁྲི་
བོམས་སུ་དགྱེས་སྐྱེམས་སྟོན་མོ་བསྒྲིགས་ནས་བསུ་བ་ཞུ་ཞེས་ཞུས་པས། རྒྱལ་
པོས་ཀྱང་ཞལ་གྱིས་བཞེས་པ་ལ། བློན་པོ་མགར་གཙང་བོད་ཀྱི་ཁྲི་བོམས་སུ་
ཕེབས་ནས་ བརྟག་ པའི་ཚེ། ཟུ་ཙེས་ རྒྱལ་ པོ་བསུ་ བར་ སྙད་བཏགས་ནས་
དགྲོང་པའི་སྒྱུ་བཤམས་པ་ཤེས་པས། མྱུར་དུ་ཕྱིར་ལོག་ནས་རྒྱལ་པོའི་སྙན་དུ་
གསོལ་ཞིང་བཀག་པས། རྒྱལ་པོའི་སྐུ་སྲོག་ཉེན་ཁའི་གནས་ལས་བསྐྱབས།
ཟུ་ཙེས་རང་སྲོག་བཅད་ནས་གྲོངས། གལ་ཏེ་བློན་པོ་མགར་གྱིས་རྒྱལ་པོའི་སྐུ་
སྲོག་མ་བསྲུངས་ཚེ། བོད་ཀྱི་རུས་རྒྱུད་ཚོ་པ་ཁག་གཅིག་ཏུ་གྱུར་པའི་རྒྱལ་ཁབ་
སྟོབས་ལྡན་ཞིག་བཙུགས་ནས། ཕྱིའི་བཙན་འཛུལ་གྱི་འཇིགས་པ་མེད་པར་
107



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
རིག་གནས་དང་དཔལ་འབྱོར། སངས་རྒྱས་ཀྱི་བསྟན་པ་སོགས་སྤེལ་རྒྱུ་ལྟ་
ཞོག ནང་ཤ་རུས་འདྲེས་པའི་སྤུན་ཟླ་རྣམས་ཀྱང་ཕན་ཚུན་གསོད་རེས་བྱེད་
པའི་དགྲ་དགའ་གཉེན་སྡུག་གི་བྱ་བའི་ཉེར་ལེན་ལས། མཐའ་མ་བོད་ཀྱི་རུས་
རྒྱུད་ཚོ་པ་རྣམས་སིལ་བུར་འཐོར་ཞིང་རྒྱལ་ཁབ་གཞན་གྱི་བཙན་འཛུལ་དང་
འཇིགས་སྐུལ་འོག་ལྷུང་ངེས་ཡིན་པར་ཐེ་ཚོམ་མེད། དེས་ན་བློན་པོ་མགར་
གྱིས་རྒྱལ་པོའི་སྐུ་སྲོག་བསྐྱབས་པ་དེ་བོད་དང་བོད་མི་རིགས་བསྐྱབས་པ་དང་
ཁྱད་པར་ཅི་ཡོད། ཡེ་ནས་མེད་དོ། །
བློན་པོ་མགར་གྱིས་རྒྱལ་པོ་སྲོང་བཙན་སྒམ་པོར་རོགས་རམ་གྱིས་བོད་ཀྱི་
རུས་རྒྱུད་ཚོ་པ་རྣམས་གཅིག་གྱུར་བཟོས་པ་མ་ཟད། ད་དུང་རྒྱལ་པོ་དང་ལྷན་
ཅིག་ཏུ་སྤུ་རྒྱལ་བོད་ཀྱི་སྔར་ཡོད་ཀྱི་ཡུལ་སྲོལ་གོམས་འདྲིས་ལེགས་པོ་རྣམས་དང་
ལྷ་ཆོས་དགེ་བ་བཅུ་གཞིར་བཟུང་། དབང་དུ་བསྡུས་པའི་རྒྱལ་ཕྲན་གཞན་
དང་མཐའ་འཁོར་སྔོན་ཐོན་རྒྱལ་ཁབ་ཀྱི་ཁྲིམས་སྲོལ་ལ་དཔེ་བྱས་ཏེ། ཁྲི་རྩེ་
འབུམ་བཞེར་གྱི་ཁྲིམས། འབུམ་གསེར་ ཐང་ ཤ་བ་ ཅན་ གྱི་ཁྲིམས། རྒྱལ་
ཁམས་དཔེར་བླངས་ཀྱི་ཁྲིམས། མདོ་ལོན་ཞུ་བཅད་ཀྱི་ཁྲིམས། དབང་ཆེན་
བཅད་ཀྱི་ཁྲིམས། ཁབ་སོ་ནང་པའི་ཁྲིམས་བཅས་བཀའ་ཁྲིམས་ཆེན་པོ་དྲུག་
བཟོས་(འདི་དག་ཞིབ་ཏུ་ཤེས་འདོད་ན་《མཁས་པའི་དགའ་སྟོན་》ལ་གཟིགས་)ནས།
རྒྱལ་ཁམས་བདེ་ལ་བཀོད་ཅིང་སྲིད་དབང་སྲ་བརྟན་དུ་བཏང་བ་དང༌། བོད་
ཀྱི་སྤྱི་ཚོགས་ཧྲིལ་པོ་དེ་རིག་གནས་ཡོད་ལ་ཀུན་སྤྱོད་བཟང་བ་དང༌། ཁྲིམས་
ལུགས་ཡོད་པ་བཅས་ཀྱི་ཤེས་རིག་ལྡན་པའི་སྤྱི་ཚོགས་ཤིག་ཏུ་སྐུལ་སྤེལ་བཏང་
ཡོད།
108
.



-
-
-
--
-
༄༅།།བློན་པོ་མགར་སྟོང་བཙན་གྱི་མཛད་རྗེས་སྐོར་ཅུང་ཟད་དཔྱད་པ།
བློན་པོ་མགར་གྱིས་རང་རེ་བསིལ་ལྡན་ཁ་བའི་ལྗོངས་འདིར་སངས་རྒྱས་
ཀྱི་བསྟན་ པ་ དར་ བ་ དང༌། རྒྱལ་ ཁབ་ གཞན་ གྱི་ རིག་ གནས་ སྒྱུ་ རྩལ་ དང༌།
ཐོན་སྐྱེད་ལག་རྩལ། ཚན་རིག་ཤེས་བྱ་སོགས་འདྲེན་པའི་ཆེད་དུ། རྒྱལ་
པོའི་བཀའ་ལྟར་སྔ་གཞུག་ཏུ་བལ་པོ་དང་ཐང་རྒྱལ་རབས་ཀྱི་རྒྱལ་ས་ཁྲང་ཨན་
དུ་བལ་བཟའ་ཁྲི་བཙུན་དང་རྒྱལ་བཟའ་ཀོང་ཇོ་གཉིས་རྒྱལ་པོའི་བཙུན་མོར་
སློང་བའི་ཕོ་ཉར་བྱོན། དེ་ཡང་ཐོག་མར་བལ་ཡུལ་དུ་ཕེབས་ནས་གཉེན་སློང་
བར་བརྩམས་པ་ན། བལ་ རྒྱལ་ གྱིས་ བོད་ དུ་དཀོན་མཆོག་གསུམ་ གྱི་ རྟེན་
བཞེངས་པ་དང་། དགེ་བ་བཅུའི་ཁྲིམས་འཆའ་བ། འདོད་ཡོན་གྱི་ལོངས་
སྤྱོད་བལ་ཡུལ་དང་མཉམ་པ་ཞིག་བྱེད་ནུས་ན་མ་གཏོགས་སྲས་མོ་མི་སྟེར་བར་
གསུངས་ཀྱང་། བློན་པོ་མགར་སྟོང་བཙན་ཡུལ་བཟུང་གིས་རིན་ཆེན་ནོར་གྱི་
ལེགས་སྐྱེས་འབུལ་བ་དང་དྲག་པོ་དཔུང་གི་སྟོབས་ཤུགས་ངོམ་པ་ཟུང་དུ་འབྲེལ་
བའི་ཐབས་ལ་བརྟེན་ནས། བལ་རྒྱལ་གྱི་སྲས་མོ་ཁྲི་བཙུན་བྱ་བ་དེ་རྒྱལ་པོ་
སྲོང་བཙན་གྱི་བཙུན་མོར་བསུས་པ་དང་ཆབས་ཅིག་ཤཱཀྱ་མུ་ནེ་དགུང་ལོ་བརྒྱད་
པའི་སྐུ་ཚད་ཅན་རྒྱལ་བ་ཉིད་ཀྱིས་རབ་གནས་མཛད་པ་དེ་དང་། སངས་རྒྱས་
འོད་སྲུངས་ཀྱིས་རབ་གནས་མཛད་པའི་བྱམས་པ་ཆོས་འཁོར། ཙན་དན་གྱི་
སྒྲོལ་མ་རང་བྱོན་སོགས་ཀྱིས་ཐོག་དྲངས་མཁོ་དགུའི་ཡོ་བྱད་རྣམས་ཀྱང་གདན་
དྲངས། བལ་བཟའ་དེ་ཇི་ལྟར་ཐོབ་པའི་ཚུལ་ལ་ཡོངས་གྲགས་ཀྱི་རྒྱལ་རབས་
དེབ་ཐེར་རྣམས་སུ་བློན་པོ་མགར་སྟོང་བཙན་གྱིས་གཙོ་བྱས་པའི་གཉེན་སློང་ཕོ་
ཉ་རྣམས་བལ་ཡུལ་དུ་ཕེབས་ཁར་རྒྱལ་པོ་སྲོང་བཙན་གྱིས་བལ་རྗེས་བཀའ་ལུང་
མི་འདྲ་བ་གསུམ་བསྟུད་པར་གསུངས་པ་མཁྱེན་ནས། བཀའ་ཤོག་མི་འདྲ་བ་
109



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
གསུམ་དེ་དག་གི་ལན་དུ་གནང་། དེ་ནས་བོད་ཀྱི་གཉེན་སློང་ཕོ་ཉ་རྣམས་
བལ་རྗེའི་མདུན་དུ་སླེབས་ནས་བལ་རྗེས་བཀའ་ལུང་མི་འདྲ་བ་གསུམ་གནང་
བའི་ཚེ། བློན་པོ་མགར་གྱིས་བཀའ་ཤོག་དེ་དག་རིམ་པ་བཞིན་བལ་རྗེའི་ཕྱག་
ཏུ་ཕུལ་བ་ལ། བཀའ་ཤོག་དང་པོའི་སྟེང་དུ་བལ་པོའི་ཡི་གེས་“ཁྱེད་བལ་པོའི་
རྒྱལ་པོ་ལ་དགེ་བ་བཅུའི་ཁྲིམས་ཡོད། ང་བོད་མཐའ་འཁོབ་ཀྱི་རྒྱལ་པོ་ལ་དེ་
བཞིན་མེད་དེ། རྒྱལ་ པོ་ ཁྱོད་ཁྲིམས་ ཡོད་ པ་ལ་དགའ་ ནས་ བུ་ མོ་ སྟེར་ན།
ངས་སྐུ་ལུས་ཀྱི་སྤྲུལ་པ་ལྔ་སྟོང་དུ་ སྤྲུལ་ནས། དགེ་བ་བཅུ་དང༌ ལྡན་ པའི་
ཁྲིམས་སྔ་དྲོ་ཞིག་ལ་འཆའ་ནུས་པར་བྱེད་དོ། ། དེ་ངོ་མཚར་མི་ཆེའམ། དེ་
ལྟར་བྱས་ཀྱང་བུ་མོ་མི་སྟེར་ན། ངས་སྤྲུལ་པའི་དམག་ཁྲི་ཕྲག་ལྔ་བཏང་ནས།
ཁྱོད་གསོད། ལྷ་གཅིག་ཕྲོགས། གྲོང་ཁྱེར་ཐམས་ཅད་བཅོམ་པར་བྱ་”ཞེས་
བཀོད་ཡོད་ པ་དང་། བཀའ་ཤོག་ གཉིས་ པར་ “ཁྱེད་ བལ་ པོའི་ རྒྱལ་ པོ་ལ་
གཙུག་ལག་བརྩིག་པའི་ནུས་པ་ཡོད། ང་མཐའ་འཁོབ་ཀྱི་རྒྱལ་པོ་ལ་དེ་བཞིན་
མེད་དེ། རྒྱལ་པོ་ཁྱོད་ལྷ་ཁང་བརྩིག་པ་ལ་དགའ་ནས་བུ་མོ་སྟེར་ན། ངས་སྐུ་
ལུས་ཀྱི་བཀོད་པ་ལྔ་ སྟོང་སྤྲུལ་ནས། ལྷ་ཁང་བརྒྱ་རྩ་བརྒྱད་དུ་བཞེངས་ཏེ།
སྒོ་ཐམས་ཅད་ཁྱེད་ཀྱི་ཕྱོགས་སུ་བསྟན་ལ་བཞག་གོ། དེ་ངོ་མཚར་མི་ཆེའམ།
དེ་ལྟར་བྱས་ཀྱང་བུ་མོ་མི་སྟེར་ན། སྤྲུལ་པའི་དམག་ཁྲི་ཕྲག་ལྔ་དེར་བཏང་
ནས། ཁྱོད་གསོད། ལྷ་གཅིག་ཕྲོགས། གྲོང་ཁྱེར་ཐམས་ཅད་བཅོམ་པར་
བྱའོ”ཞེས་བཀོད་ཡོད། བཀའ་ཤོག་གསུམ་པར་“ཁྱེད་བལ་པོའི་རྒྱལ་པོ་ལ་
ལོངས་ སྤྱོད་ ཡོད། ང་ བོད་ མཐའ་འཁོབ་ ཀྱི་ རྒྱལ་ པོ་ ལ་ དེ་ བཞིན་ མེད་ དེ།
རྒྱལ་པོ་ཁྱོད་ནོར་ལོངས་སྤྱོད་ཡོད་པ་ལ་དགའ་ནས་བུ་མོ་སྟེར་ན། ངས་སྐུ་
110
，，
，



༄༅།།བློན་པོ་མགར་སྟོང་བཙན་གྱི་མཛད་རྗེས་སྐོར་ཅུང་ཟད་དཔྱད་པ།
ལུས་ཀྱི་ བཀོད་ པ་ལྔ་ སྟོང་དུ་ སྤྲུལ་ནས། རིན་པོ་ཆེ། གསེར། དངུལ།
དར་ཟབ་གོས་དང་རྒྱན། བཟའ་བཏུང་ལ་སོགས་ཀྱི་ལོངས་སྤྱོད་དཔག་ཏུ་
མེད་པ་བྱེད་ཅིང་། ཁྱད་པར་ཕྱོགས་བཞི་ནས་ལས་སྒོ་ཕྱེ་སྟེ། མཐའི་ནོར་
ཐམས་ཅད་ ངའི་ སྒོ་ དྲུང་ དུ་ འོང་ ཞིང་། ལོངས་ སྤྱོད་ དང་ ལྡན་ པར་ བྱེད་
དོ། ། དེ་ངོ་མཚར་མི་ཆེའམ། དེ་ལྟར་བྱས་ཀྱང་བུ་མོ་མི་སྟེར་ན། སྤྲུལ་
བའི་དམག་ཁྲི་ལྔ་དེར་བཏང་ནས། ཁྱོད་གསོད། ལྷ་གཅིག་ཕྱོགས། གྲོང་
ཁྱེར་ཐམས་ཅད་བཅོམ་པར་བྱའོ་”ཞེས་སྣང་བས། བལ་རྗེ་སྐྲག་ནས་ལྷ་སྲས་
ཁྲི་བཙན་བོད་ཀྱི་རྒྱལ་པོའི་བཙུན་མོར་གནང་ཞེས་བལ་བཟའ་ཁྲི་བཙུན་བོད་
རྒྱལ་སྲོང་བཙན་སྒམ་པོའི་བཙུན་མོར་ཐོབ་པ་ནི། རྒྱལ་པོ་སྲོང་བཙན་སྒམ་
པོས་བལ་རྗེས་ཅི་གསུང་མཁྱེན་ནས། འཕྲིན་ཡིག་ཐོག་འཕྲུལ་དང་དཔུང་གི་
སྟོབས་ངོམ་པས་བལ་རྗེས་མ་བཟོད་པར་གནང་བར་བསྟན་ཀྱང༌། དེ་ནི་ལོ་
རྒྱུས་དངོས་གཙོ་སྨྲ་བའི་ལྟ་བ་དང་མཐུན་ཐབས་མེད། གང་ཡིན་ཞེ་ན་རྒྱལ་པོ་
སྲོང་བཙན་སྒམ་པོས་དེ་སྔ་བལ་རྗེའི་ཞལ་མ་མཐོང་ལ་གསུང་ཡང་ཐོས་མྱོང་མེད་
པས་དེས་ཅི་གསུང་མཁྱེན་ཟེར་བ་ག་ལ་སྲིད། ཡང་ན་ཁོང་ལ་མ་འོང་སྔོན་
དཔག་ཐུབ་པའི་བློ་གྲོས་དང་ལྡན་ཟེར་ནའང་། རྒྱལ་པོ་སྲོང་བཙན་སྒམ་པོའི་
སྔོན་ལ་བོད་བལ་གཉིས་དབར་རིག་གནས་སྤེལ་རེས་སོགས་ཅི་ཡང་མ་བྱུང་བས།
བཀའ་ཤོག་སྟེང་དུ་བལ་ཡིག་ཇི་ལྟར་འབྱུང་སྲིད། དེས་ན་བཀའ་ཤོག་དེ་དག་
གི་སྟེང་དུ་བཀོད་པའི་སྐད་ཆ་ནི་བློན་པོ་མགར་གྱིས་བལ་རྗེའི་བཀའ་བབ་དང་
བསྟུན་ནས་གསུངས་པ་ཡིན་ལ། བལ་རྗེས་རང་གི་སྲས་མོ་བོད་ཀྱི་རྒྱལ་པོའི་
བཙུན་མོར་སྟེར་འདོད་མེད་བཞིན་དུ་བྱིན་པའང་གནད་དེ་ལ་ཐུག་ཡོད་པས།
111



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཡོངས་གྲགས་ཀྱི་ལོ་རྒྱུས་རྣམས་སུ་བལ་རྗེ་རྒྱལ་པོ་སྲོང་བཙན་གྱི་བཀའ་འཕྲིན་ལ་
སྐྲག་ནས་བྱིན་པར་བསྟན་པ་དེ། ལོ་རྒྱུས་སྨྲ་བ་རྣམས་ཀྱིས་རྒྱལ་པོ་སྲོང་བཙན་
ལ་ཆེ་བསྟོད་ཀྱི་སླད་དུ་བློན་པོ་མགར་གྱི་མཛད་རྗེས་དེ་ཁོང་ལ་སྦྱར་བར་སྙམ།།
བལ་བཟའ་ཁྲི་ བཙན་ དེ་ བོད་རྒྱལ་སྲོང་བཙན་ སྒམ་པོའི་ བཙུན་ མོར་
བསུས་རྗེས། བློན་པོ་མགར་འཁོར་དང་བཅས་པ་ཡང་ཐང་རྒྱལ་རབས་ཀྱི་
རྒྱལ་ས་ཁྲང་ཨན་དུ་རྒྱ་བཟའ་ཀོང་ཇོ་སློང་བའི་གཉེན་གྱི་ཕོ་ཉར་ཕེབས། དེ་
ཡང་རྒྱུའི་ཡིག་ཚང་ལྟར་ན་རྒྱ་བཟའ་ཀོང་ཇོ་དེའི་སྔོན་ལའང་ཐེངས་གཅིག་སློང་
མྱོང་བ་དང༌། ཐེངས་དེར་རྒྱས་མ་བྱིན་པས། བོད་ཀྱིས་རྒྱའི་ས་མཚམས་
དང་འབྲེལ་བའི་ཏང་ཞང་དང་པེ་ལན་སོགས་འཇང་པ་ཁག་ལ་དམག་དྲངས་ཏེ་
ཕམ་པར་བྱས་ཤིང་། བོད་དམག་ཁྲི་ཚོ་ཉི་ཤུ་ལྷག་སུང་ཀྲིག་ཏུ་དྲངས་ནས་
ཀོང་ཇོ་སྟེར་དགོས་པའི་འཇིགས་སྐུལ་ནས་ས་མཚམས་ཀྱི་མི་རྣམས་བློ་མི་བདེ་བ་
བཟོས་མྱོང་བ་རེད། དེས་ན་ཐེངས་གཉིས་པར་བློན་པོ་མགར་གྱིས་གཙོ་བྱས་
པའི་བོད་ཀྱི་གཉེན་སློང་ཕོ་ཉ་རྒྱ་ཡུལ་ལ་འབྱོར་སྐབས། གེ་སར་དང་། སྟག་
གཟིག ཁྲོམ་པ། རྒྱ་གར་བཅས་ནས་ཀྱང་གཉེན་སློང་བའི་ཕོ་ཉ་མང་དུ་
སླེབས་ཤིང་གཉེན་སློང་བར་བརྩམས་པ་ན། རྒྱལ་སྲས་ཀྱིས་བོད་ཀྱིས་རྒྱའི་
དམག་དཔུང་ཐམས་ཅད་ཕུང་བར་བྱས་ཤིང༌། མཐའ་མཚམས་སུ་འཇིགས་
སྣང་བསྐུལ་བ་འཁོན་དུ་བཟུང་ཡོད་པས། ཀོང་ཇོ་གེ་སར་དམག་གི་རྒྱལ་པོར་
སྟེར་འདོད་པ་ལས་བོད་ལ་བརྫངས་པར་མ་འཐད། ཡུམ་གྱིས་བོད་ཀྱིས་རྒྱའི་
ལོངས་སྤྱོད་ཀྱི་དོད་མི་ཐུབ་སྙམ་ནས་སྟག་གཟིག་ནོར་གྱི་རྒྱལ་པོར་སྟེར་བར་
འཐད། རྒྱ་བཟའ་མོ་རང་ཁྲོམ་པའི་རྒྱལ་པོ་གཟུགས་བཟང་བས་ཁྲོམ་པ་ལ་
112



༄༅།།བློན་པོ་མགར་སྟོང་བཙན་གྱི་མཛད་རྗེས་སྐོར་ཅུང་ཟད་དཔྱད་པ།
འགྲོ་བར་འཐད། ཡབ་རྒྱལ་པོ་ཆོས་ལ་དགའ་བས་ཀོང་ཇོ་རྒྱ་གར་ལ་གནང་
བར་འཐད། བོད་ལ་འཁོན་འཛིན་པ་ལས་དགའ་མཁན་གཅིག་ཀྱང་མ་བྱུང༌།
འོན་ཀྱང་ཁ་སྔ་བ་བོད་ཡིན་པས་རྒྱལ་ཁྲིམས་ལ་བརྟེན་དགོས་པ་བྱུང་སྟེ། རྒྱལ་
པོས་བློན་པོ་རྣམས་རིག་ པ་གང་རྣོ་ལ་ སྟེར་བར་ གསུངས་ནས། རྒྱའི་ གཡུ་
བཞག་འཁྱིལ་བར་དར་རྒྱུ་བ་དང་། རྟ་མ་བརྒྱ་བུ་བརྒྱ་དང་བྱ་མ་བརྒྱ་བུ་བརྒྱ་
ངོ་སྤྲོད་པ་སོགས་རིག་པའི་རྩལ་འགྲན་དུ་བཅུག་པ་ལས། གཞན་གྱིས་མ་ནུས་
བློན་པོ་ མགར་ རིག་ པ་ རྣོ་ བས་ འགྲན་ ཐེངས་ རེ་ རེར་ རྣམ་ པར་ རྒྱལ་ ཞིང་།
མཐའ་མ་ཀོང་ཇོ་དང་འདྲ་བའི་བུ་མོ་བརྒྱའི་གྲལ་ནས་སུས་ཀོང་ཇོ་ངོས་ཟིན་ན་
དེར་སྟེར་བར་གསུངས་པས་གཞན་གྱིས་མ་ནུས། བློན་པོ་མགར་གྱིས་རྒྱ་ནག་
གི་རྒན་མོ་ཞིག་ལ་རྔན་པ་བྱིན་པས་ངོས་ཟིན། དེས་ན་སྔོན་ཆད་ཀྱང་ཀོང་ཇོ་
བསླངས་ནས་མ་བྱིན་པས། མཐའ་མཚམས་སུ་བོད་དམག་གིས་འཇིགས་སྣང་
ཆེན་པོ་བསྐུལ་ན། བློན་པོ་མགར་རྒྱལ་བཞིན་དུ་མ་བྱིན་ན་བོད་དམག་གི་
འཇིགས་པ་དེ་ལས་ཆེ་བ་འབྱུང་བར་དོགས་ནས། བོད་ཀྱི་བློ་བཀུག་སྟེ་མཐའ་
མཚམས་བདེ་འཇགས་སུ་གཏོང་ཆེད། རྒྱ་རྗེ་ཐང་ཐེ་ཙུང་གིས་ཀོང་ཇོ་བོད་ལ་
སྟེར་འདོད་མེད་བཞིན་དུ་མི་བརྫངས་ཐབས་མེད་བྱུང༌། རྒྱ་བཟའ་ཀོང་ཇོ་
བོད་དུ་སྤྱན་འདྲེན་པ་དང་ལྷན་དུ་ཇོ་བོ་ཤཱཀྱ་མུ་ནེ་དང༌། བཟོ་སྣ་བཅོ་བརྒྱད་
ཀྱི་དཔེ། སྨན་དཔྱད་ཆེན་པོ། རྩིས་ཀྱི་པོར་ཐང་བརྒྱད་ཅུ་རྣམས་ཀྱང་བོད་
ལ་དྲངས། དེ་ནས་བཟུང་བོད་བལ་གཉིས་དང་བོད་རྒྱ་གཉིས་གཉེན་ཚན་དུ་
གྱུར་པས། སྐབས་ཤིག་ལ་ཕན་ཚུན་བར་འཁྲུག་སློང་མ་བྱུང་བར་མཛའ་ཞིང་
མཐུན་པར་མ་ཟད། ཕན་ཚུན་ལ་སློབ་གྲྭ་པ་དང་བཟོ་རྩལ་པ་མངགས་ནས་
113



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
རིག་གནས་ཤེས་བྱ་དང་ཚན་རིག་ལག་རྩལ་སོགས་སྤེལ་རེས་བྱས་ཏེ། རང་སོ་
སོའི་རིག་གནས་དང་དཔལ་འབྱོར་གོང་དུ་འཕེལ་བར་ཆ་རྐྱེན་ལེགས་པོ་བསྐྲུན།
དེས་ན་བོད་བལ་གཉིས་དང་རྒྱ་བོད་གཉིས་གཉེན་དུ་སྦྲེལ་བ་པོ་དང༌། ཕན་
ཚུན་མཛའ་བརྩེའི་འགྲོ་འོང་གི་སྒོ་མོ་འབྱེད་མཁན་ནི་བློན་པོ་མགར་དེ་ཉིད་ཡིན་
པས། བསྟོད་པའི་གླུ་དབྱངས་དང་མཆོད་པའི་མེ་ཏོག་ཀྱང་ཐོག་མར་བློན་པོ་
བཀའ་དྲིན་ཅན་དེར་ཕུལ་ན་འོས།
བློན་པོ་མགར་དེ་རང་བཞིན་གྱིས་རིག་པ་རྣོ་ཞིང་སྲིད་དང་གཡུལ་གྱི་ལས་
ལ་མཁས་པས། ཁོང་ཉིད་དང་ཐོག་རྒྱ་ནག་བཀྲ་ཤིས་ཁྲི་སྒོར་ཕེབས་དུས་རྒྱ་རྗེ་
ཐང་ཐའི་ཙུང་གིས་ཀྱང་ཁོང་ལ་གཡས་རུའི་སྐུ་སྲུང་དམག་དཔོན་ཆེན་མོ་བྱ་བའི་
ཆོ་ལོ་སྦྱར་ཞིང༌། རང་གི་ཚ་མོ་ཞིག་ཀྱང་ཆུང་མར་བསྩལ་ཀྱང༌། བློན་པོ་
མགར་གྱིས་“ཕྲན་ལ་རང་གི་ཁབ་ཏུ་ཁྱིམ་ཐབ་ཅིག་མཆིས་ཏེ། ཕ་མས་གཉེན་
ཏུ་སྦྲེལ་བ་ཡིན། ཕྲན་ངེད་ཀྱང་ཁོ་མོ་དང་འབྲལ་འདོད་མེད། ལར་བཙན་
པོས་ཀོང་ ཇོའི་ ཞལ་ ཡང་ མ་ མཇལ་བར། བློན་པོ་ བདག་ གིས་ཆུང་མ་ལེན་
པའང་མི་རུང་” ཞེས་གསོལ་བས། རྒྱ་རྗེ་ཡང་ཐུགས་མཉེས་སྐད། འདི་
ལས་བློན་པོ་མགར་དེ་ཐུགས་རྒྱུད་བརྟན་ཞིང་ཁྲེལ་གཞུང་ལྡན་པ། རང་གི་
རྒྱལ་པོ་གཙུག་གི་ཏོག་བཞིན་སྤྱི་བོར་བཀུར་བ་ཞིག་ཀྱང་ཡིན་པ་མཚོན་ཡོད།
ཡིན་ནའང་། ད་ལྟ་མི་ཁ་ཅིག་གིས་རྒྱ་བོད་གཉིས་ཀྱི་ཡིག་ཚང་རྣམ་དག་འདི་
རྣམས་གད་སྙིགས་ཕུང་པོ་བཞིན་དུ་རྒྱབ་ཏུ་བོར་ནས། རྒྱལ་རབས་དེབ་ཐེར་
ལ་ལ་དང་མདོ་ཁམས་ཀྱི་ཡུལ་ཉི་ཚེ་བ་ཞིག་གི་དམངས་ཁྲོད་གཏམ་རྒྱུད་དུ་བློན་
པོ་མགར་དང་འུན་ཤང་ཀོང་ཇོའི་བར་ངན་འབྲེལ་བྱུང་བས། བློན་པོ་མགར་
114



-
-
-
༄༅།།བློན་པོ་མགར་སྟོང་བཙན་གྱི་མཛད་རྗེས་སྐོར་ཅུང་ཟད་དཔྱད་པ།
གྱིས་གཡོ་བྱས་ནས་ཀོང་ཇོ་རྗེ་ལ་ཡུན་རིང་པོར་མཇལ་དུ་མ་བཅུག་པ་དང་།
རྒྱལ་པོ་དང་ཀོང་ཇོའི་བར་ལ་ཕྲ་མ་བཅུག་པས་རྒྱལ་པོས་ཁོང་ཉིད་བཙོན་དུ་
བཅུག་པའམ་མིག་བྲུས་ནས་རྒྱང་ཕུད་བཏང་བའི་ཚུལ་ཟུར་ཙམ་རེ་བསྟན་པ་)
དེ་སྒྲུབ་བྱེད་ཀྱི་ལུང་དུ་བཀོད་ནས། བློན་པོ་མགར་གྱི་རང་བཞིན་དྲི་མ་མེད་
པ་དེ་གཡོ་སྒྱུ་ཆེ་ཞིང་ཁྲེལ་གཞུང་མེད་པ་ཞིག་ཏུ་བསྒྱུར་དང་སྒྱུར་བཞིན་པའི་
ལས་ལ་འཛེམས་བག་མེད་པར་དཀའ་བ་བརྒྱ་ཕྲག་སྤྱོད་ཀྱིན་འདུག དོན་
དངོས་ཐོག་དེ་ནི་རྐང་པ་ཚུགས་ཐབས་མེད་པའི་སྒྲུབ་བྱེད་ལྟར་སྣང་ཞིག་ཏུ་ཟད་
དེ། བློན་པོ་མགར་གྱིས་བཙན་པོས་ཀོང་ཇོའི་ཞལ་མ་མཐོང་བ་དང་རང་གི་
ཡུལ་ན་མཛའ་ཞིང་བརྩེ་བའི་ཆུང་མ་ཡོད་པར་བསམས་ནས། རྒྱ་རྗེས་རང་ལ་
གནང་བའི་ཆུང་མའང་ཁབ་ཏུ་མི་བཞེས་ན། རང་གི་གཙུག་ཏུ་བཀུར་ཞིང་
འཛམ་གླིང་ཕྱེད་ལ་ཁ་ལོ་བསྒྱུར་བའི་རྒྱལ་པོ་ཆེན་པོ་དེའི་བཙུན་མོ་དང་ངན་
འབྲེལ་བྱེད་ཕོད་དམ། འཛམ་གླིང་རྟེན་མཆོག་ཇོ་བོ་ཤཱཀྱ་མུ་ནེས་ཐོག་དྲངས་
པའི་བཙུན་མོ་འཁོར་དང་བཅས་པ་རང་ གི་སྒོ་དྲུང་དུ་ ཕེབས་ འབྱོར་ འབྱུང་
སྐབས། བློ་གྲོས་དམན་པའི་སྐྱེ་བོ་ཕལ་པ་ཞིག་ཡིན་ནའང་རྟབ་ཅིང་རིངས་
རིངས་པོར་བསུ་མཇལ་དུ་འགྲོ་ངེས་ན། འཇུག་ལྡོག་འཕྲིན་ལས་རྒྱ་མཚོར་ཅི་
དགར་སྐྱོད་ པའི་ འཕྲུལ་ གྱི་ གྲུ་ གཟིངས། ནང་ བའི་ བསྟན་ པར་ ཐུགས་ རྩེ་
གཅིག་ཏུ་དད་པའི་ཆོས་རྒྱལ་སྲོང་བཙན་སྒམ་པོ་དེ་ཕོ་བྲང་ནང་དུ་བག་ཕེབས་
སུ་བཞུགས་ནས། བླུན་པོ་ཆུ་སྣ་གར་ཁྲིད་ཀྱི་དཔེ་ལྟར་བློན་པོའི་གཡོ་གཏམ་ལ་
དབུ་འཁོར་ཏེ་ཀོང་ཇོ་ཡུན་རིང་མ་མཇལ་བ་དེ་འདྲ་སྲིད་དམ། དེས་ན་རྒྱའི་
ཡིག་ཚང་དུ་རྒྱལ་པོ་སྲོང་བཙན་འཁོར་དང་བཅས་པས་མཚོ་ནག་ཏུ་ཀོང་ཇོ་བསུ་
115



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
བར་བསྟན་པ་དང་།《དེབ་དཀར་》དུ་ “ ས་མཚམས་སུ་སླེབས་ཚེ། སྲོང་
བཙན་རང་ཉིད་དམག་དང་བཅས་པས་ཀོང་ཇོ་བསུས་”ཞེས་པ་དེ་རྣམས་རྣར་
སྙན་ཞིང་དོན་ལའང་གནས་པར་མཐོང་། 《དཔྱིད་ཀྱི་རྒྱལ་མོའི་གླུ་དབྱངས་》
ལས་ཀྱང་“བལ་བཟས་ཀོང་ཇོ་དཔོན་གཡོག་བྱོན་པ་མཐོང་ནས་ཕྲག་དོག་སྟེ།
རྒྱལ་པོ་དང་ ཀོང་ ཇོ་མཇལ་བའི་གེགས་བྱས་པར། བློན་པོ་ མགར་ གྱིས་ ཁྲི་
བཙུན་ལ། ཀོང་ཇོ་སྤོར་ཐང་གི་རྩིས་ལ་མཁས་པའི་དབང་གིས་གཙུག་ལག་
ཁང་གི་དཔྱད་ སོགས་ འདྲི་ དགོས་ པས། རྒྱལ་ པོ་ དང་ མཇལ་ དུ་ བཅུག་ པ་
འཐད་ཅེས་གྲོས་བཏབ་ནས། མཇལ་འཕྲད་ཀྱི་དགའ་སྟོན་འཆི་བ་མེད་པའི་
དཔལ་ལ་འགྲན་པ་བྱས་”ཞེས་པ་ལས་བློན་པོ་མགར་གྱིས་རྒྱལ་པོ་དང་ཀོང་ཇོ་
གཉིས་མཇལ་བར་གེགས་མ་བྱས་པ་མ་ཟད། ད་དུང་བལ་བཟས་གེགས་བྱེད་
འདོད་པའང་ ཐབས་ མཁས་ ཀྱིས་ བཀག་ ནས་ མྱུར་མོར་ མཇལ་ དུ་ བཅུག་ པ་
མཚོན་ཡོད།
ཡང་། བློན་པོ་མགར་གྱིས་རྒྱལ་པོ་དང་ཀོང་ཇོའི་བར་དུ་ཕྲ་མ་བཅུག་
ཅིང་རྒྱལ་པོར་གློ་བ་རིངས་པས་རྒྱལ་པོས་ཁོང་ཉིད་བཙོན་དུ་བཅུག་པའམ་མིག་
བྲུས་ནས་རྒྱང་དུ་སྤྱུགས་པ་ཡིན་ན། དེའི་རྗེས་སུ་བློན་པོ་མགར་སྲིད་ཀྱི་གྲོས་
ལ་མི་ཚུད་པ་ཡིན་མོད། འོན་ཏེ་ཡོངས་གྲགས་ཀྱི་ལོ་རྒྱུས་སུ་བློན་པོ་མགར་དེ་
རྒྱལ་པོ་སྲོང་བཙན་སྒམ་པོའི་སྐུ་ཚེ་ཧྲིལ་པོའི་བློན་པོ་མཛད་པ་མ་ཟད། རྒྱལ་
པོ་མང་སྲོང་གི་བློན་པོའང་ལོ་བཅོ་ལྔར་མཛད་ཅིང་། ཕྱག་རྗེས་ཀྱང་མང་པོ་
བསྐྲུན་པ་བསྟན་པས། བློན་པོ་མགར་བཙོན་དུ་བཅུག་ཅེས་པ་དང་རྒྱང་དུ་
སྨྱུགས་ཟེར་བ་དེར་ཡང་ཕུགས་གཏོད་ས་མེད་པ་ཞིག་རེད། དེ་མིན་བློན་པོ་
116



༄༅།།བློན་པོ་མགར་སྟོང་བཙན་གྱི་མཛད་རྗེས་སྐོར་ཅུང་ཟད་དཔྱད་པ།
-
མགར་རྒྱ་ནག་གི་སོ་ཁམས་འདུལ་བའི་དམག་དཔོན་བྱེད་སྐབས། རྨི་ལམ་
ངན་པས་ བློ་ མ་ བདེ་ བར་ མྱུར་ དུ་ འོངས་ ཚེ་ རྒྱལ་ པོ་ སྲོང་ བཙན་ སྒམ་པོ་སྐུ་
གཤེགས་པ་ལ་སྐྱོ་གདུང་དྲག་པོས་སྨྲེ་སྔགས་མང་པོ་བཏོན་པ་ལས་ཀྱང་ཁོང་རྒྱལ་
བློན་བར་གྱི་བརྩེ་དུང་ཟབ་མོ་དང༌། བློན་པོ་མགར་དེ་རྒྱལ་པོ་སྲོང་བཙན་ལ་
བློ་དཀར་ ཞིང༌ སྙིང་ ཉེ་ ཚུལ་ གསལ་ པོར་ མཚོན་ ཡོད། འདིར་ བརྗོད་ དོན་
གསལ་པོ་ཡོང་ཆེད་ཚིག་ཚོགས་མང་བར་མ་བལྟས་པར་ཚན་པ་འགའ་དྲངས་ན་
འདི་ལྟ་སྟེ། ཀྱེ་ཧུད་ཀྱེ་ཧུད་སྤྲུལ་པའི་སྐུ། ། བརྗིད་པའི་སྐུ་ལུས་རིན་
པོ་ཆེ། ། ཞལ་མཐོང་ཙམ་གྱིས་དད་མོས་སྐྱེ། ། གསུང་རྒྱུང་ནས་ཐོས་ཀྱང་
བྱིན་རླབས་འཇུག ། ཕྱག་དང་བསྐོར་བ་བྱས་ན་ཚོགས་རྫོགས་པ། ། གདུལ་
བྱའི་དོན་དུ་མི་བཞུགས་པར། ། སྐུ་ཡུལ་བར་འདོར་པ་ཅི་ལགས་པ། །
རྗེ་ རྒྱལ་ པོ་འོག་ མིན་ གནས་ སུ་ གཤེགས། ། ངེད་ བོད་འབངས་ ཀྱི་
མགོན་སྐྱབས་སུ་ལ་རེ། ། ཁོ་བོ་རྒྱ་ནག་སོ་མཚམས་སུ། ། རྨི་ལམ་ངན་ཞིང་
རྒྱལ་པོ་དྲན། ། ཞལ་མཐོང་བར་འདོད་པས་ཡར་ལ་དྲངས། ། ལམ་དུ་
ཞུགས་ནས་འོངས་ཙམ་ན། ། ཆོས་སྐྱོང་རྒྱལ་པོ་དགུང་དུ་གཤེགས། ། སྐུ་མྱ་
ངན་འདས་སོ་སྐད་པ་ལ། ། འབངས་ད་དུང་བདེན་རྫུན་ངོ་མ་ཤེས། ། མི་
སུ་ལ་དྲིས་ཀྱང་བདེན་ནི་ཟེར། ། གཏམ་ཐོས་པ་ཙམ་གྱིས་གློ་སྙིང་འདར། །
ད་སྐམ་ལ་ཕྱུང་པའི་ཉ་བཞིན་དུ། ། ལུས་འགྲེ་ལྡོག་བྱེད་པ་གཟིགས་ལགས་
སམ། །… རྗེ་སྐུ་དང་གསུང་དང་ཐུགས་དང་གསུམ། ། འབངས་མོས་
པའི་ལུས་ངག་བྱིན་གྱིས་རློབས། ། ཚེ་འདི་ལ་མི་མཇལ་ཁོ་ཐག་ཆོད། ། དུས་
སྐྱེ་བ་འདི་ཡི་འོག་རོལ་དུ། ། རྗེ་རྒྱལ་པོ་བཞུགས་པའི་ཞབས་དྲུང་དུ། །
117



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
མཛེས་པའི་སྤྱོད་ལམ་སྣ་ཚོགས་ཀྱིས། ། རྒྱལ་པོ་ཤིན་ཏུ་མཉེས་གྱུར་ནས། །
རྟག་ཏུ་ཞབས་ཏོག་བྱེད་པར་ཤོག །” ཅེས་པ་དང༌།
ཡང༌། རྒྱ་བཟའ་ཀོང་ཇོ་སྤྱན་དྲངས་པའི་ལོ་ གསུམ་པ་ན་ཞང་ཞུང་
ཐམས་ཅད་འབངས་སུ་བཀུག་རྗེས། དགྱེས་སྐྱེམས་སྟོན་མོ་བསྡུས་པའི་སྟེང་
དུ་རྒྱལ་པོ་སྲོང་བཙན་སྒམ་པོ་དང་བློན་པོ་མགར་ཀྱིས་ཕན་ཚུན་མགུར་བླངས་པ་
དེས་ཁ་ ཅིག་གི་སྒྲུབ་བྱེད་དེ་ གཞི་བརྟེན་ས་མེད་ པ་ཞིག་ཏུ་ གྱུར་པ་ཀུན་ནས་
མཚོན་པ་འདི་ལྟར། རྒྱལ་པོ་སྲོང་བཙན་གྱིས།
ཀྱེ་རྗེ་འི་ནི་མཚན་པ་འདི། ། ཁྲི་འི་ནི་སྲོང་བཙན་ཞིག ། བློན་གྱི་ནི་
མྱིང་པ་ འདི། ། སྟོང་ ཙན་ ནི་ ཡུལ་ ཟུང་ ཞིག ། ཆིབས་ ཀྱི་ ནི་ མིང་ པ་
འདི། ། རྡུལ་བུ་ནི་གཙང་གཙང་ལྟ། ། གཙང་གཙང་ནི་ཡང་ཡང་ལྟ། །
ཡུ་བུ་ནི་རྗེ་དང་བློན། ། ཡར་མོ་ནི་ཆུ་ཐུངས་ཀྱིས། ། མདོ་ནས་ནི་རྩང་དུ་
བསྲིང་། ། ཡར་མོ་ནི་ཞེང་ཆུངས་ཀྱིས། ། ལྷོ་ནས་ནི་བྱང་དུ་བསྐྱེད། ། མ་
ཐུན་ནི་མཐའ་བཞི་རྒྱལ། ། ཡུ་བུ་ནི་རྗེ་དང་བློན། ། རྗེ་འིས་ནི་འབངས་མ་
བཏང་། ། རྗེ་ འིས་ ནི་ འབངས་ བཏང་ ན། ། གནམ་ མཐའི་ ནི་ སྲུང་ དུ་
རུང༌། ། འབངས་ ཀྱིས་ ནི་ རྗེ་ མ་ བཏང་། ། འབངས་ ཀྱིས་ ནི་ རྗེ་ གཏང་
ན། ། ངས་པོ་ནི་རྨད་དུ་རུང་། ། ཞེས་བླངས་པའི་ལན་དུ་བློན་པོ་མགར་
གྱིས། རྗེ་འིས་ནི་བཀའ་སྩལ་པ། ། གཞའ་ཕྱི་ནི་ཡུན་གྱི་སྲིང༌། ། བྱ་འིས་
ནི་ཞུ་པུབ་པ། ། ལ་ཕྱི་ནི་གདང་སུ་དྲོ། ། གློ་བ་ནི་མང་ཀུ་རྒྱུ། ། ནམས་
ཀྱང་ནི་ཡར་མྱི་པོ། ། གད་ཀྱི་ནི་གསེར་པོ་ཆེ། ། ནམས་ཀྱང་ནི་ཕྱིང་བའི་
བཅུད། ། རྗེ་འིས་ནི་འབངས་ མ་ གཏང། ། རྗེ་འིས་ ནི་ འབངས་ བཏང་
118



༄༅།།བློན་པོ་མགར་སྟོང་བཙན་གྱི་མཛད་རྗེས་སྐོར་ཅུང་ཟད་དཔྱད་པ། །
ན། ། བྱ་ བང་ནི་ ཐང་ ལ་ ཐས། ། འབངས་ ཀྱིས་ ནི་ རྗེ་ མ་ གཏང་། །
འབངས་ཀྱིས་ནི་རྗེ་བཏང་ན། ། འཇོན་མོ་ནི་ཤིང་ཀ་རེབས། ། སང་ཕྱི་ནི་
གནངས་སླད་ ན། ། ནམ་ ནམ་ ནི་ ཞ་ ཞ་ རུ། ། རི་ གང་ ནི་ ཁུས་ བཏབ་
ཀྱང་། ། བྱ་པུ་ནི་ཁུས་མ་གཏབ། ། ལུང་གང་ནི་རྟས་བཆགས་ཀྱང་། །
གསར་གད་ནི་རྟས་མ་བཆག ། མོལ་མོལ་ནི་འཆམ་འཆམ་ན། ། བཀའ་
མཆིད་ནི་མྱིས་མི་མཉན། ། འཆམ་འཆམ་ནི་འདུལ་འདུལ་ན། ། ཆགས་
ལམ་ནི་ཆུས་ མི་ སྦྱང་། ། © ཞེས་བླངས་ པའི་ མགུར་ གླུ་ཚན་ པ་ གཉིས་ ལས།
རྒྱལ་པོ་སྲོང་བཙན་སྒམ་པོས་བློན་པོ་ཐམས་ཅད་ཀྱི་ནང་ནས་བློན་པོ་མགར་ལ་
ཐུགས་འདང་རབ་ཏུ་ཆེ་ཞིང་བློ་གཏོད་པ་དང་། བློན་པོ་མགར་ཡང་རྒྱལ་པོར་
བློ་དཀར་ཞིང་རྗེས་སུ་ཡི་རང་བྱེད་པ་མ་ཟད། རྒྱལ་པོའི་སྲིད་སྐྱོང་བའི་དཔུང་
གྲོགས་མཆོག་ཏུ་གྱུར་པ་ཞིག་ཡིན་པས། སྤུ་རྒྱལ་བོད་ཀྱི་མངའ་ཁོངས་དེ་ཡུལ་
ཡར་ལུང་ཙམ་ནས་ཕྱོགས་བཞིར་རྒྱ་བསྐྱེད་ཅིང་རྒྱལ་ཁབ་སྟོབས་དང་ལྡན་པར་
གྱུར་པའང་རྒྱལ་བློན་གཉིས་མཐུན་སྒྲིལ་གཅིག་གྱུར་བྱས་པའི་གྲུབ་འབྲས་ཡིན་
པ་བསྟན་ཡོད་ཅིང་། ཕྱིན་ཆད་ཀྱང་རྒྱལ་པོས་བློན་པོ་བློས་མི་གཏོང་ལ་བློན་
པོས་ཀྱང་རྒྱལ་པོར་རྗེས་སུ་ཡི་རང་བྱེད་པ་དང་། ཕན་ཚུན་མཛའ་ཞིང་མཐུན་
པའི་ངང་བོད་ཀྱི་རུས་རྒྱུད་ཚོ་པ་རྣམས་ གཅིག་ གྱུར་བྱེད་ཅིང་དེ་འཕེལ་རྒྱས་
གཏོང་བའི་ལས་ལ་འབད་པའི་ཆོད་སེམས་བརྟན་པོར་མཚོན་ཡོད། །
དེས་ན་བློན་པོ་མགར་ལ་བསྟོད་པའི་མེ་ཏོག་དང་མཆོད་པའི་བདུད་རྩི་
འབུལ་འདོད་མེད་ཀྱང༌། ལོ་རྒྱུས་ཀྱི་དོན་དངོས་ལ་ངེས་པར་དུ་བརྩི་བཀུར་
དང་མཐོང་ཆེན་བྱེད་དགོས། དེ་ལས་ལྡོག་ན་རང་གི་ཀུན་སློང་ངོ་མ་དེ་ཕྱིར་
119



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ངོམ་པར་ མ་ ཟད། བ་ལང་ ས་ གཤགས་ རང་གི་གཉའ་ དང་། མཆིལ་ མ་
གནམ་འཕེན་རང་གི་ངོ་བཞིན་ཨ་ཆེ་རྒྱ་བཟའི་སྙན་པའི་གྲགས་པ་ལའང་གནོད་
འགྲོ་བ་ཁྱེད་ཀྱིས་མཁྱེན་པར་མཛོད།
གཉིས་པ། རྒྱལ་པོ་མང་སྲོང་བཙན་གྱི་བློན་པོ་
མཛད་རིང་གི་ཕྱག་རྗེས་གླེང་བ།
རྒྱལ་པོ་སྲོང་བཙན་ སྒམ་ པོ་ སྐུ་གཤེགས་རྗེས། ཚ་བོ་ མང་ སྲོང་ མང་
བཙན་རྒྱལ་པོར་བཀོད། དེ་དུས་མང་སྲོང་དགུང་ལོ་ཇི་ཙམ་སོན་པའི་ཐད།
རྒྱའི་ཡིག་ཚང་དང་《མཁས་པའི་དགའ་སྟོན་》སོགས་ཡོངས་གྲགས་ཀྱི་ལོ་རྒྱུས་
རྣམས་སུ་མང་སྲོང་དགུང་ལོ་བཅུ་གསུམ་ ཐོག་(སྤྱི་ལོ་650) ཁྲིར་བཀོད་ པར་
གསུངས་ཀྱང་། སྲོང་བཙན་ སྒམ་ པོ་ དགུང་ལོ་ སོ་ བཞིའི་ (སྤྱི་ལོ་650) ཐོག་
དགོངས་པ་རྫོགས་པ་ལྟར་ན། མང་སྲོང་མང་བཙན་དགུང་ལོ་བཅུ་གསུམ་
ལས་སོན་ཐབས་མེད་པས། མཁས་མཆོག་དགེ་འདུན་ཆོས་འཕེལ་གྱིས་དགུང་
ལོ་གསུམ་ཡིན་པར་བསྟན་པ་དེར་བློ་ཁ་ཕྱོགས་སླ། དེས་ན་《ཐང་ཡིག་གསར་
མའི་ཐུ་བྷོད་ཀྱི་ལོ་ རྒྱུས་》སུ་ “ ཡུན་ ཧོས་ ཀྱི་དུས་འགོར། བཙན་ པོ་ གྲོངས།
གོས་མས་འདས་མཆོད་དུ་ཕོ་ཉ་མངགས། དེར་སྲས་མེད་ནས་ཚ་བོ་ལ་གཏད་
ཀྱང་། ན་ སོ་ ཕྲ་ བས་ མགར་ སྟོང་ བཙན་གྱིས་སྲིད་བསྐྱངས་” ཞེས་ པ་ ལྟར།
མང་སྲོང་རྒྱལ་པོའི་ཁྲིར་བཀོད་ཀྱང་དགུང་ལོ་གསུམ་ཙམ་ཡིན་པས། དོན་དུ་
རྒྱལ་པོའི་འཕྲིན་ལས་ཡོངས་རྫོགས་བློན་པོ་མགར་གྱིས་མཛད། དེ་ཡང་རྒྱའི་
120



༄༅།།བློན་པོ་མགར་སྟོང་བཙན་གྱི་མཛད་རྗེས་སྐོར་ཅུང་ཟད་དཔྱད་པ།
ཡིག་ཚང་དང་ཡོངས་གྲགས་ཀྱི་ལོ་རྒྱུས་རྣམས་སུ་བློན་པོ་མགར་གྱིས་མང་སྲོང་ལ་
ལོ་བཅོ་ལྔར་སྲིད་སྐྱོང་རོགས་མཛད་པར་གསུངས་ཀྱང་། 《ཏུན་ཧོང་གཏེར་
ཡིག་》ཏུ་མང་སྲོང་སྤྱི་ལོ་650ལ་ཁྲིར་བཀོད་པ་དང་བློན་པོ་མགར་སྤྱི་ལོ་667ལ་
གཤེགས་པར་བསྟན་པས། བློན་པོ་མགར་གྱིས་རྒྱལ་པོ་མང་སྲོང་གི་དུས་སུ་ལོ་
བཅུ་བདུན་རིང་བློན་ཆེན་མཛད་པར་ངེས། འོ་ན། དེའི་རིང་གི་མཛད་
རྗེས་གཙོ་བོ་གང་ཞེ་ན། 《ཏུན་ཧོང་གཏེར་ཡིག་》ལས་དོན་ཆེན་གནད་བསྡུས་
ཀྱི་ལོ་ཚིགས་སུ་གསལ་བ་འདི་ལྟར། “ཁྱིའི་ལོ་ལ་བབ་སྟེ་(སྤྱི་ལོ་650) བཙན་
པོ་མྱེས་ཁྲི་སྲོང་རྩན་གྱི་སྤུར་ཕྱིང་བའི་རིང་ཁང་ནའ་རིང་མཁྱུད་ཆིང་བཞུག་སྟེ་
(སྦ་གསང་བྱས་ནས་བཞག） བཙན་པོ་སྦོན་(དབོན་）ཁྲི་མང་སློན་མང་རྩན་(མང་
སྲོང་མང་བཙན་)མེར་ཀེ་ན་བཞུགས་ཕར་ལོ་གཅིག ཕག་གི་ལོ་ལ་བབ་སྟེ་(སྤྱི་ལོ་
651) བཙན་པོ་ཉེན་ཀར་ན་བཞུགས་ཤིང་། ཕྱིང་བར། བཙན་ཕོ་མེས་ཁྲི་
སྲོང་རྩན་(སྲོང་བཙན་)གྱི་མདང་བཏང༌(གདུང་སྦས་ནས་འདས་མཆོད་བསྒྲུབས་
སམ་སྙམ་)བར་ལོ་གཅིག བྱི་བའི་ལོ་ལ་བབ་སྟེ་(སྤྱི་ལོ་652) བཙན་པོ་ཉེར་ཀར་
ན་བཞུགས་ཤིང་། བློན་ཆེ་སྟོང་རྩན་གྱིས་གློ་བོ་དང་རྩང་རྒྱའ (འབངས་སུ་）
བཀུག་ཕར་ལོ་གཅིག གླང་གི་ལོ་ལ་བབ་སྟེའ་(སྤྱི་ལོ་653)བཙན་པོ་ཉེན་ཀར་
ན་བཞུགས་ཤིང་། བློན་ཆེ་སྟོང་རྩན་ གྱིས། གཡུག་ཏུ་གནག་ལིངས་( ཤ་
ཁྲལ་)བཏབ། ད་རྒྱལ་མང་པོ་རྗེས་ཞིང་གི་ཕྱིང་རིལ་(ཡུལ་མིའི་སོ་ནམ་གྱི་གཉེར་
ཁ་)བགྱིས། ར་ སང་རྗེའི་བློན་ རིང༌ (གིས་)སྟག་ ཅུ་ དང་ ཞིང་ གི་ ཚོང་ཆེན་
དབྱརད་(སྦྱར)། ཞང་ཞུང་ཡུལ་གྱི་མངན་(རྫོང་དཔོན་)དུ་སྤུག་གྱིམ་རྩེན་རྨང་
ཆུང་(བྱ་བ་)བཆུག་(བཅུག) མདོ་སྨད་དུ་ཀམ་ཁྲི་བཟང་བྱེ་མདའ་(བྱ་བ་)ཐོང་
121



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
མྱིས་བཀུམ་སྟེ་ཤ་གཉེརད་(དགྲ་ཤ་གླན་)ཕར་ལོ་གཆིག སྟག་གི་ལོ་ལ་བབ་སྟེ་
(སྤྱི་ལོ་654) བཙན་པོ་མེར་ཁེ་ནའ་བཞུགས་ཤིང་། བློན་ཆེན་སྟོང་རྩན་གྱིས།
མོང་པུ་སྲལ་མཛོང་དུའ་(འདུན་མ་)བསྡུ་ སྟེ། རྒོད་གཡུང་(དམག་དམངས་)
དབྱེ་ཤིང༌། མཁོ་ཤམ་(གྲབས་ཤོམ་)ཆེན་ཕོ་བགྱི་བའི་རྩིས་མགོ་བགྱི་བར་ལོ་
གཅིག ཡོས་བུའི་ལོ་ལ་བབ་སྟེའ་(སྤྱི་ལོ་655)། བཙན་པོ་མེར་ཁེ་ན་བཞུགས་
ཤིང་། བློན་ ཆེན་ སྟོང་ ཙན་ གྱིས། འགོར་ ཏིར། བཀའ། གྲིམས་
(ཁྲིམས་)གྱི་ཡི་གེ་བྲིས་ཕར་ལོ་གཆིག འབྲུག་གི་ལོ་ལ་བབ་སྟེ་ (སྤྱི་ལོ་656)
བཙན་པོ་མེར་ཀེ་(ན་)བཞུགས་ཤིང་། བློན་ཆེ་སྟོང་རྩན་གྱིས་གཙམ་གྱི་ཡུལ་
མར་དུའ་ ཤ་ལིངས་ཆེན་ཕོ་བཏབ་ཕར་ལོ་གཆིག སྦྲུལ་གྱི་ལོ་ལ་(སྤྱི་ལོ་657)
བཙན་པོ་མེར་ཀེ་ན་བཞུགས་ཤིང་། བློན་ཅེ་སྟོང་རྩན། དབྱར་(ཁར་)སྙིང་
དྲུང་གྱི་གྱེ་ཐལ་བ་གོང་ན་མཆིས་ཕར་ལོ་གཅིག རྟའི་ལོ་ལ་(སྤྱི་ལོ་658)བཙན་
པོ་མེར་ཀེ་ན་བཞུགས་ཤིང༌། བློན་ཆེན་སྟོང་རྩན་སྙིང་དྲུང་གྱི་སྣ་རིངས་ན་
མཆིས་པར་ལོ་ཆིག ལུག་གི་ལོ་ལ་བབ་སྟེ་(སྤྱི་ལོ་659) བཙན་པོ་སྤྲུགས་གྱི་ཤ་
ར་ན་བཞུགས་ཤིང་། བློན་ཆེན་སྟོང་རྩན་འ་ཞ་ཡུལ་ན་མཆི་སྟེ་ད་རྒྱལ་མང་པོ་
རྗེས། མཚོ་ནག་ སྟོང་རུར། རྒྱ་སེའུ་དེན་ པང་དང༌། ནོལ་ ཐབས་ (སྟེ་
དམག་འཐབ་)བགྱི་སྟེ། ད་རྒྱལ་གྱང་གུམ་ཤིང་བརྒྱད་ཁྲི་སྟོང་ལ་རྡུགས་ཕར་ལོ་
གཅིག་(ཨ་མདོའི་མཚོ་ནག་སྟོང་རུ་བྱ་བར་རྒྱ་བོད་གཉིས་འཁྲུག་ཅིང་། རྒྱ་དམག་ཁྲི་
ཕྲག་བརྒྱད་ཀྱིས་བོད་དམག་ཆིག་ སྟོང་མ་ཐུབ་པར་ཐབས་རྡུགས་པར་གྱུར་པའི་དོན་)
སྤྲེའུ་ལོ་ལ་བབ་སྟེ་(སྤྱི་ལོ་660)བཙན་པོ་མལ་དྲོ་སྐྱེ་བྱེ་ན་བཞུགས་ཤིང༌། བློན་
ཆེ་སྟོང་རྩན་འ་ཞ་ཡུལ་ན་མཆིས་ཕར་ལོ་གཆིག བྱ་གགི་ལོ་ལ། (སྤྱི་ལོ་661)
122



༄༅།།བློན་པོ་མགར་སྟོང་བཙན་གྱི་མཛད་རྗེས་སྐོར་ཅུང་ཟད་དཔྱད་པ།
བཙན་པོ་མེར་ཀེ་ན་བཞུགས་ཤིང་། བློན་ཆེན་སྟོང་རྩན་འ་ཞ་ཡུལ་མཆིས་ཕར་
ལོ་གཆིག ཁྱིའི་ལོ་ལ་(སྤྱི་ལོ་662) བཙན་པོ་རྐང་གཡུག་དུ་འགོརད་མཛད་
ཆིང་། བློན་ཆེ་སྟོང་རྩན་གྱིས་། དུ་གུལ་དུ་ཞང་ཞུང་གི་མཁོས་བགྱིས་ཕར་ལོ་
གཆིག (གྲུ་གུ་ཡུལ་དུ་ཞང་ཞུང་གི་གཉེར་ཁ་བགྱིས་པའི་དོན།)ཕག་གི་ལོ་ལ་(སྤྱི་ལོ་
663)བཙན་པོ་རྣམ་སྟོང་ན་བཞུགས་ཤིང༌། བློན་ཆེ་སྟོང་རྩན་འ་ཞ་ཡུལ་ན་
མཆིས་པར་ལོ་ཆིག བྱི་བའི་ལོ་ལ་(སྤྱི་ལོ་664) བཙན་པོ་བྱང་རོལ་དུ་གཤེགས་
ཤིང་། བློན་ཆེན་སྟོང་རྩན་འ་ཞ་ཡུལ་ན་མཆིས་པར་ལོ་ཆིག གླང་གི་ལོ་ལ་
(སྤྱི་ལོ་665)བཙན་པོ་ཟིད་གྱི་རྩྭ་ནག་ན་བཞུགས་ཤིང་། བློན་ཆེན་སྟོང་རྩན་འ་
ཞ་ཡུལ་ན་མཆིས་པར་ལོ་ཆིག སྟག་གི་ལོ་ལ་བབ་སྟེ་(སྤྱི་ལོ་666)བཙན་པོ་ཟིད་
གྱི་ལྟ་ནག་སླད་མ་ན་ཞུགས་ཤིང་། བློན་ཆེན་སྟོང་རྩན་འ་ཞ་ཡུལ་ནས་སླར་
འཁོར་ཏེ། ཟིད་མདའར་ཐོང་མྱིག་(འབྲས་ཀྱི་ན་ཚ་)བྱུཉ(བྱུང་)བར་ལོ་གཆིག
ཡོས་བུའི་ལོ་ལ་(སྤྱི་ལོ་667)། བཙན་པོ་འོར་མང་དུ་གཤེག་སྟེ། བློན་ཆེན་སྟོང་
རྩན་རིས་པུར་གུམ་(སྐུ་གཤེགས་)བར་ལོ་གཆིག་”ཅེས་བཀོད་ཡོད། དེ་དག་ནི་
རྒྱལ་པོ་མང་སྲོང་གི་ཁྲི་ལོ་དང་པོ་ནས་བཅུ་བདུན་བར་གྱི་ལོ་རེར་བོད་སྤྱི་ལ་བྱུང་
བའི་དོན་ཆེན་ནད་བསྡུས་ཡིན་རུང་། དེའི་རིང་ལ་བོད་ཀྱི་སྲིད་དོན་དངོས་སུ་
བློན་པོ་མགར་གྱིས་བཟུང་ཡོད་ཅིང་། བོད་ཀྱི་དོན་ཆེན་རྣམས་བློན་པོ་མགར་
གྱི་ཐད་ཀའི་འགོ་ཁྲིད་འོག་བསྒྲུབས་པ་ཡིན་པས། དེའི་རིང་གི་བྱས་རྗེས་ཀྱང་
བློན་པོ་མགར་ལ་སྦྱར་ན་མི་འོས་པ་མེད་སྙམ། གཞན་དུ་ན། དོན་ཆེན་
གནད་བསྡུས་ཀྱི་ལོ་ཚིགས་སུ་བྱི་བ་ནས་སྟག་གི་བར་(སྤྱི་ལོ་652=666)ལོ་བཅོ་
ལྔའི་རིང་མགར་གྱི་བྱ་བ་རྣམས་བྲིས་ནས། ལོ་དེའི་རྗེས་མར་མགར་གྲོངས་
123



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
པར་བྲིས་ཡོད་པས། དེ་ནི་བློན་པོ་མགར་གྱི་མཛད་པ་གནད་བསྡུས་ཀྱི་ལོ་
ཚིགས་ཤིག་ཀྱང་རེད། དེས་ན་བོད་རྒྱའི་ལོ་རྒྱུས་ཡིག་ཚང་གཞན་པ་དང་སྦྱར་
ནས་དཔྱད་ན། སྤྱི་ལོ་650ལ་རྒྱལ་པོ་སྲོང་བཙན་སྐུ་གཤེགས་རྗེས་མང་སྲོང་
རྒྱལ་པོར་ བཀོད་ ཅིང་ བློན་པོ་ མགར་ གྱིས་ བློན་ ཆེན་ པོའི་ འགན་བཞེས་ནས་
བཙན་པོ་འདས་པའི་དོན་དེ་གཞན་ལ་གསང་རྒྱ་བྱས། དེའི་ཕྱི་ལོ་རྒྱལ་པོ་སྲོང་
བཙན་གྱི་གདུང་དུར་འཇུག་བྱས་ནས་འདས་མཆོད་བསྒྲུབས། སྤྱི་ལོ་652ལ་
བློན་པོ་མགར་གྱིས་གློ་བ་དང་རྩང་རྒྱ་ཞེས་པའི་རུས་རྒྱུད་ཚོ་པ་གཉིས་མངའ་
འབངས་སུ་བཀུག སྤྱི་ལོ་653ནས་སྤྱི་ལོ་657གྱི་ལོ་སྟོད་བར་བློན་པོ་མགར་
གྱིས་དམག་འཁྲུག་གི་གྲ་སྒྲིག་བྱས་པར་སྙམ། དེ་ཡང་རྒྱལ་པོ་སྲོང་བཙན་སྐུ་
གཤེགས་རྗེས། འ་ཞའི་དཔོན་པོ་མོ་རུང་ཧི་པོ་བོད་ལ་ངོ་ལོག་ཅིང་རྒྱུར་སྐྱེས་
འབུལ་ཐེངས་མང་གིས་སྐྱབས་ཞུ་བྱས་པ་ལ། རྒྱས་ཀྱང་སྔར་ནས་འ་ཞ་དབང་
དུ་བསྡུ་འདོད་པས་ཁས་བླངས།@ དེ་འདྲའི་གནས་ཚུལ་འོག་བློན་པོ་མགར་གྱིས་
ཤ་ཁྲལ་དང་ཞིང་ཁྲལ་སོགས་དཔྱ་ཁྲལ་སྣ་ཚོགས་བསྡུས་པ་དང༌། ཚོང་ལས་
སྤེལ་བ། ཞང་ཞུང་གི་དབང་འཛིན་ མི་ སྣ་ ཤུགས་སྣོན་རྒྱག་པ། དམག་
དམངས་སོ་སོར་དབྱེ་བ། བཀའ་ཁྲིམས་ཡི་གེར་འགོད་པ་སོགས་བྱས་ནས་འ་
ཞ་སྲིད་འོག་ཏུ་བསྡུ་རྒྱུ་དང་། རྒྱས་དབང་བསྒྱུར་པའི་ཙོང་ཆུ་དང་རྨ་ཆུ་ལྷོ་
རྒྱུད་ཀྱི་རུས་རྒྱུད་ཚོ་པ་རྣམས་དབང་དུ་བསྡུ་ཆེད་དཔལ་འབྱོར་དང་། ཆབ་
སྲིད་སྒྲིག་གཞི། དམག་དཔུང༌། ཁྲིམས་ལུགས་བཅས་ཀྱི་ཐད་ནས་དགོས་
ངེས་ཀྱི་ལེགས་སྒྲིག་དང་གྲ་སྒྲིག་འཐུས་ཚང་བྱས་རྗེས། སྤྱི་ལོ་656ལ་དམག་
འབུམ་གཅིག་དང་ཁྲི་གཉིས་དྲངས་ནས་འ་ཞ་དང་འདྲེས་པའི་པེ་ལན་(ig)
124



༄༅།།བློན་པོ་མགར་སྟོང་བཙན་གྱི་མཛད་རྗེས་སྐོར་ཅུང་ཟད་དཔྱད་པ། །
དབང་དུ་བསྡུས་ནས།པི འ་ཞ་དང་རྒྱུར་འཐབ་པའི་གཡུལ་ས་བཟུང༌། དེས་ན་
དོན་ཆེན་གནད་བསྡུས་ཀྱི་ལོ་ཚིགས་སུ་སྦྲུལ་གྱི་ལོ་དང་རྟའི་ལོ་གཉིས་ལ་བློན་པོ་
མགར་སྙིང་དྲུང་དུ་མཆིས་ཞེས་པའི་ཡུལ་དེ་མཚོ་སྔོན་ཕྱོགས་ཀྱི་ཡུལ་ཞིག་ཡིན།
སྤྱི་ལོ་658ལོར་བོད་ཀྱི་དམག་དཔུང་གིས་ཙོང་ཆུ་དང་རྨ་ཆུའི་ལྷོ་རྒྱུད་ཀྱི་རྒྱས་
དབང་སྒྱུར་བྱེད་པའི་བོད་ཀྱི་རུས་རྒྱུད་ཚོ་པ་རྣམས་དབང་དུ་སྡུད་སྐབས་“བློན་
པོ་མགར་གྱིས་སྙིང་དྲུང་ཞེས་པའི་ཡུལ་དུ་བཀོད་འདོམས་བྱས་ནས་བཞུགས།
སྤྱི་ལོ་659ལ་བློན་པོ་མགར་འ་ཞར་ཕེབས་ཤིང༌། ད་རྒྱལ་མང་པོ་རྗེ་དམག་
སྟོང་ཕྲག་གཅིག་དང་བཅས་པས་མཚོ་སྔོན་ཞིན་ཧྭ་རྫོང་( 4ཆ་ 4tg)གི་མཚོ་ནག་
སྟོང་རུ་བྱ་བར་རྒྱ་དམག་ཁྲི་བརྒྱད་ལ་འཐབ་ནས་རྒྱ་དམག་ཐབས་ཟད་དུ་བཅུག
སྤྱི་ལོ་660ནི་བློན་པོ་མགར་གྱིས་རང་བུ་མངགས་ནས་འ་ཞ་དང་འཐབ་པའི་ལོ་
ཡིན་པས། དོན་ཆེན་གནད་བསྡུས་ཀྱི་ལོ་ཚིགས་སུ་སྤྲེའུ་ལོ་དང་བྱ་གག་གི་ལོ་
གཉིས་ལ་བློན་པོ་མགར་འ་ཞ་ཡུལ་ན་མཆིས་ཟེར་བ་དེ་བློན་པོ་མགར་གྱིས་འ་
ཞའི་ཡུལ་དུ་རང་གི་བུ་སོགས་ལ་བཀོད་འདོམས་བྱས་ནས་འ་ཞར་དམག་འཐབ་
བྱས་པར་གོ་དགོས། སྤྱི་ལོ་662ལ་བློན་པོ་མགར་གྱིས་གྲུ་གུའི་ཡུལ་དུ་ཞང་
ཞུང་གི་གཉེར་ཁ་བགྱིས། སྤྱི་ལོ་663ལ་བློན་པོ་མགར་སྐུ་ངོ་མས་དམག་དྲངས་
ནས་གཡུལ་འགྱེད་བྱས། འ་ཞའི་བློན་ཆེན་སུ་ཧི་ཀོས་བྱ་བ་བོད་དུ་བྲོས་ཏེ་
ནང་གཏམ་སྦྲན་པས་བོད་ཀྱིས་འ་ཞ་བཏུལ་བ་དང་། འ་ཞའི་དཔོན་པོ་མོ་རུ་
ཧི་པོ་དང་ཧུང་ཧྭ་ཀོང་ཇོ་གཉིས་ཀྱིས་དམག་ལྷག་མ་རྣམས་ཁྲིད་ནས་ལེང་ཀྲིག་
ཏུ་བྲོས་པས། འ་ཞ་ཡོངས་ རྫོགས་བོད་ཀྱི་མངའ་འབངས་སུ་ བསྡུས་པ་མ་
ཟད།༧ སྤྱི་ལོ་ 664དང་སྤྱི་ལོ་ 665གཉིས་ ལ་ བློན་ པོ་ མགར་ འ་ ཞའི་ ཡུལ་ དུ་
125



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
-
-
-
-
-
-
-
--
བཞུགས་ནས་དམག་འཁྲུག་རྗེས་ཀྱི་ཟིང་ཆ་ལྷིང་འཇགས་སུ་བཏང༌། སྤྱི་ལོ་
666ལ་ད་གཟོད་འ་ཞའི་ཡུལ་ནས་ཕྱིར་ལོག་མཛད་པར་སྙམ།《 ཐང་ཡིག་རྙིང་
མའི་》བོད་ཀྱི་ལོ་རྒྱུས་སུ་ “ བྷོད་ཀྱིས་འཇང་པ་རྣམས་(བོད་ཀྱི་རུས་རྒྱུད་ཚོ་པའམ་
རྒྱལ་ཕྲན་རྣམས་ལ་གོ་དགོས་)དབང་དུ་བསྡུ་ཐུབ་པ་ནི། ། བྷོད་ཀྱི་དབང་ཤུགས་
བཙན་པ་དང་མགར་ གྱི་བློ་ཐབས་རྣོ་བར་བརྟེན་པ་རེད་” ཅེས་བཀོད་ པར་
དཔྱད་ན། བོད་ཀྱི་རུས་རྒྱུད་ཚོ་པའམ་རྒྱལ་ཕྲན་གཞན་པ་མང་པོ་ཡང་བློན་པོ་
མགར་གྱི་བློ་བཀོད་ལ་བརྟེན་ནས་གཅིག་སྡུད་བྱས་པ་ཞིག་ཡིན་ཅིང་། ཁོང་
གིས་དེ་ལྟར་བོད་ཀྱི་རུས་རྒྱུད་ཚོ་པ་ཁག་གཅིག་ཏུ་བསྡུ་བའི་བྱ་གཞག་རླབས་པོ་
ཆེའི་ཁྲོད་ དུ་ གཟེངས་སུ་ཐོན་པའི་བྱས་རྗེས་བཞག་མཐར། སྤྱི་ལོ་667ལ་
དགུང་ལོ་སྨིན་ནས་དུས་ཀྱི་ཆོས་ཉིད་དུ་གྱུར་པ་རེད། ཁོང་སྐུ་གཤེགས་པའི་
ཚུལ་ལ་《མཁས་ པའི་ དགའ་ སྟོན་》དང༌《དེབ་ ཐེར་དཔྱིད་ཀྱི་ རྒྱལ་ མོའི་ གླུ་
དབྱངས་》སོགས་ལས་རྒྱ་དང་འཐབ་པའི་དམག་ཐོག་ཏུ་གཤེགས་པར་གསུངས་
ཀྱང༌། 《ཏུན་ཧོང་གཏེར་ཡིག་》ཏུ་“དེའི་འོག་ཏུ་མགར་སྟོང་རྩན་ཡུལ་བཟུང་
གིས་(བློན་ཆེན་)བྱས་སོ། ། ཡུལ་ཟུང་རྒས་ནས། འོ་མ་ལྡེ་འོད་བཙན་བཅུག་
གོ། རིང་པོ་མ་རག་པར་གློ་བ་རིངས་ནས་བཀུམ་མོ། ། འུང་ནས་བློན་སྟོང་
རྩན་སླར་བཅུག་སྟེ། ལོ་དྲུག་བགྱིས་ནས། རྒས་ཏེ་གུམ་མོ་”ཞེས་གསལ་བར་
དཔྱད་ན། ཁོང་དགུང་ལོ་བགྲེས་ནས་གཤེགས་པ་དང༌། དེ་ནི་བོད་རྒྱལ་
ཐོག་མ་གཉའ་ཁྲི་བཙན་པོའི་ཕོ་བྲང་ཡུམ་བུ་བླ་སྒང་དུ་དབུ་སྐྲ་དང་ཨག་ཚོམ་
སོགས་ཡོངས་སུ་དཀར་པོ་ཡིན་པའི་བློན་པོ་མགར་གྱི་སྐུ་བརྙན་བཞེངས་ཡོད་པ་
ལས་ཀྱང་མཚོན་ཐུབ།
!
126



༄༅།།བློན་པོ་མགར་སྟོང་བཙན་གྱི་མཛད་རྗེས་སྐོར་ཅུང་ཟད་དཔྱད་པ།
མདོར་ན། 《ཐང་ཡིག་གསར་མའི་》བོད་ཀྱི་ལོ་རྒྱུས་སུ་“མགར་འདི་ཡི་
གེར་རྨོངས་ཀྱང་རང་བཞིན་གྱིས་རིག་པ་རྣོ་ཞིང་ངང་ཚུལ་བརྟན་ལ། གཡུལ་
གྱི་བྱ་བར་མཁས། བྷོད་ པ་རྣམས་ཀྱིས་རྒྱབ་རྟེན་ཁོ་ལ་བཅོལ་ཏེ་རྒྱལ་ ཁབ་
སྟོབས་ཆེར་གྱུར་པ་ཡིན་”ཞེས་འཁོད་པ་ལྟར། ཁོང་གི་སྐུ་ཚེ་སྟོད་ལ་རྒྱལ་པོ་
སྲོང་བཙན་སྒམ་པོར་དཔུང་རོགས་མཛད་དེ་བཀས་བཀོད་རྒྱུད་འཛིན་གྱི་ལམ་
ལུགས་བཙུགས་པ་དང་། དབང་དུ་བསྡུས་པའི་རྒྱལ་ཕྲན་རྣམས་ཀྱི་མངའ་
ཁོངས་སྲ་བརྟན་དུ་བཏང་བ། རྒྱལ་པོའི་བཀའ་ལྟར་བོད་བལ་གཉིས་དང་
བོད་རྒྱ་གཉིས་གཉེན་དུ་སྦྲེལ་ནས་ཕན་ཚུན་བར་མཐུན་སྒྲིལ་གྱི་ཟམ་པ་བཙུགས་
ཤིང་རིག་གནས་དང་ཚན་རིག་ལག་རྩལ་སོགས་སྤེལ་རེས་བྱེད་པའི་སྒོ་མོ་ཕྱེ།
རྒྱལ་པོ་སྲོང་བཙན་སྒམ་པོ་སྐུ་གཤེགས་རྗེས་ཁོང་གིས་བོད་གཅིག་གྱུར་བྱེད་པའི་
བྱ་གཞག་རྒྱུན་འཛིན་གྱིས། རུས་རྒྱུད་ཚོ་པ་མང་པོ་ གཅིག་ ཏུ་བསྡུས་ཤིང་།
མཐའ་མཚམས་སྲུང་སྐྱོབ། ཐོན་སྐྱེད་འཕེལ་རྒྱས་སུ་གཏོང་རྒྱུ་སོགས་ཕྱོགས་
གང་ཅིར་ཆ་རྐྱེན་གང་ལེགས་བསྐྲུན་ཏེ། ཐུ་བྷོད་ཅེས་རྒྱལ་ཁབ་སྟོབས་ལྡན་
ཞིག་ཏུ་བསྒྱུར་བར་བྱས་པས། ད་ལྟའི་བར་དུ་བོད་མི་རིགས་ཀྱི་སེམས་ སུ་
གསོན་པོར་གནས་ཡོད།
མཆན་འགྲེལ།
D 《བོད་མི་བུ་གདོང་དྲུག་གི་རུས་མཛོད་མེ་ཏོག་སྐྱེད་ཚལ་》ལས་གསལ།
(2 8 ཏུན་ཧོང་ནས་ཐོན་པའི་བཙན་པོ་རིམ་བྱུང་གི་ལོ་རྒྱུས་སུ་གསལ།
3 《ཐང་ཡིག་རྙིང་མའི་ཐུ་བྷོད་ཀྱི་ལོ་རྒྱུས་》སུ་གསལ།
6 ད་ལྟའི་མཚོ་སྔོན་གྱི་ཡུལ་ཤུལ་ཁུལ་དང་མཚོ་སྔོན་པོའི་ལྷོ་ཕྱོགས་ཀྱི་ཡུལ་ཉི་ཚེ་
127



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཞིག་ཏུ་གྲགས་ཤིང་། 《རྒྱལ་རབས་གསལ་བའི་མེ་ལོང་》སོགས་སུ་ཟུར་ཙམ་རེ་བསྟན་
ཡོད།
© འཉེ 《ཐང་ཡིག་གསར་མའི་ཐུ་བྷོད་ཀྱི་ལོ་རྒྱུས་》སུ་གསལ།
© 《མ་ཎི་བཀའ་འབུམ་》དུ་གསལ། །
(9 ཚལ་པའི་《དེབ་དམར་》དུ་རྒྱའི་ཡིག་ཚང་དྲངས་པ་དང་། 《དེབ་སྔོན་》
སོགས་ཡོངས་གྲགས་ཀྱི་རྒྱལ་རབས་ལོ་རྒྱུས་སུ་གསལ།
d© འD 03 《འ་ཞའི་ལོ་རྒྱུས་》ལས་གསལ།
02 《འཇང་རིགས་ཀྱི་ལོ་རྒྱུས་》ལས་གསལ།
128



༄༅།གྱིམ་ཤིང་ཀོང་ཇོ་བོད་ཀྱི་བཙན་པོ་སུ་ལ་
བསུས་པའི་སྐོར་གླེང་བ།
དེ་ཡང་རྒྱ་རྗེ་ཐང་ཀྲུང་ཙུང་གི་ཚ་མོ་གྱིམ་ཤིང་ཀོང་ཇོ་གསོལ་བ་དེ་ཉིད་
བོད་ཀྱི་བཙན་པོ་སུ་ལ་བསུས་པའི་ཐད་བཞེད་ལུགས་མི་འདྲ་བ་གཉིས་ཡོད་པ་
རེད། བོད་ཀྱི་ལོ་རྒྱུས་ཡིག་ཆ་ཕལ་ཆེ་བར་རྒྱལ་པོ་ཁྲི་ལྡེ་གཙུག་བཙན་གྱིས་
འཇང་མོ་ཁྲི་བཙུན་ཁབ་ཏུ་བཞེས་པ་ལས་སྲས་ལྷ་ཡི་བུ་འདྲ་བ་ཞིག་འཁྲུངས་
པས་མིང་ལ་འཇང་ཚ་ལྷ་དབོན་གསོལ་ཞིང༌། ཞང་བློན་རྣམས་ཀྱིས་བོད་ནི་
བྲག་སྲིན་མོ་ལས་མཆེད་པ་ཡིན་པས། བོད་ན་འདིར་རན་པའི་བུ་མོ་མེད།
མེས་པོ་སྲོང་བཙན་སྒམ་པོའི་ལུགས་ལྟར་བྱ་ཟེར་ནས། རྒྱ་རྗེ་ཐང་ཀྲུང་ཙུང་གི་
ཚ་མོ་གྱིམ་ཤིང་ཀོང་ཇོ་བསླངས་ཤིང་བསུས་ནས་རྒྱ་བོད་ས་མཚམས་སུ་འབྱོར་ཚེ།
སྲས་འཇང་ཚ་ལྷ་དབོན་རྟས་བསྒྱུར་ཏེ་གྲོངས་པའམ་མཚན་མོར་རྟ་རྒྱུགས་པ་ལ་
སྔགས་པའི་ཟོར་མདའ་ ཕོག་སྟེ་གྲོངས་པ་དང་། ཡང་ན་སྲས་འཇང་ཚ་ ལྷ་
དབོན་ལ་གཉགས་ཀྱི་བུ་མོ་མ་བླངས་པའི་འཁོན་གྱིས་གཉགས་ཁྲི་བཟང་ཡང་
སྟོན་གྱིས་བཀྲོངས་པས། ཡབ་རྒྱལ་པོ་ཁྲི་ལྡེ་གཙུག་བཙན་གྱི་བཙུན་མོ་མཛད་
ཅེས་པའི་གཏམ་རྒྱུད་རིང་ཞིང་མཚར་བ་ཞིག་བཀོད་ཡོད། །
བཞེད་ལུགས་དེ་དང་མི་མཐུན་པ་ནི་《ཏུན་ཧོང་ནས་ཐོན་པའི་བོད་ཀྱི་ལོ་
129



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
རྒྱུས་ཡིག་ཆ་》ཞེས་པ་ལས་རྒྱལ་པོ་ཁྲི་ལྡེ་གཙུག་བཙན་དགུང་ལོ་བདུན་གྱི་སྟེང་
གྱིམ་ཤིང་ཀོང་ཇོ་ཁབ་ཏུ་བཞེས་པར་བཀོད་ཡོད།) ལོ་རྒྱུས་ཀྱི་དོན་དག་གཅིག་
ལ་བཞེད་ལུགས་མི་འདྲ་བ་གཉིས་བྱུང་བས། ང་ཚོས་སློབ་མར་སློབ་ཁྲིད་བྱེད་
པ་དང་འཛམ་གླིང་གི་མི་རིགས་གཞན་ལ་རང་རེ་བོད་ཀྱི་ལོ་རྒྱུས་མཚམས་སྦྱོར་
བྱེད་པའི་ཚེ་ན། དེ་དེ་ག་རེད། འདི་འདི་རེད་ཅེས་པའི་ཚིག་ཐག་ཆོད་པའི་
གཏམ་ཚད་མ་ཞིག་སྨྲ་མི་ཕོད། དེར་བརྟེན། བཞེད་ལུགས་དེ་རིགས་ལ་
ལུང་རིགས་ཡང་དག་གིས་ཞིབ་འཇུག་བྱས་ནས་གང་ཞིག་ལོ་རྒྱུས་ཚད་མ་ཡིན་པ་
དང༌། གང་ཞིག་ལོ་རྒྱུས་བཅོས་མ་ཡིན་པ་རྣམ་པར་དབྱེ་ན་བོད་ཀྱི་ལོ་རྒྱུས་
སྔར་ལས་ཡང་དག་ཅིང་འཐུས་སྒོ་ཚང་བ་ཞིག་ཡོང་བར་སྨན་པའི་རྒྱུ་རྐྱེན་དུ་
འགྱུར་ངེས་རེད། དེས་ན་ཡིད་ཀྱི་དམིགས་པ་དེ་དང་དེ་ཡོངས་སུ་འགྲུབ་པའི་
རྒྱུ་རྐྱེན་ཏེ་ གཟུར་གནས་མཁས་པའི་གསུང་གི་བདུད་རྩི་འདྲེན་ པའི་ཆེད་དུ་
བཞེད་ལུགས་མི་འདྲ་བ་དེ་གཉིས་ལ་རང་བློས་དཔག་ཚོད་ཀྱི་དཔྱད་གཏམ་མདོ་
ཙམ་བརྗོད་ན། །
གནའ་བོའི་ལོ་རྒྱུས་སྐོར་གྱི་བཤད་རྒྱུན་གང་ཞིག་དོན་དངོས་དང་མཐུན་
མིན་ལ་ཁ་ཚོན་གཅོད་ན་དེ་འཇལ་བྱེད་ཀྱི་ཚད་ གཞི་ ལོ་ རྒྱུས་བྱུང་བའི་དུས་
སྐབས་དེ་དག་ཏུ་བཙུགས་པའི་བཀའ་གཙིགས་དང་རྗེས་དྲན་རྡོ་རིང་ངོས་ཀྱི་ཡི་
གེ་དང༌། བྲག་བརྐོས་ཡི་གེ་དེ་དག་གང་མཐུན་པ་དེ་ཚད་མར་བཟུང་ཞིང་ཐ་
དད་པ་དེ་ཟུར་ལྟའི་དཔྱད་གཞི་བྱས་ན་རིགས་པར་སྙམ། ཅིའི་ཕྱིར་ཞེ་ན།
བོད་ཀྱི་གནའ་བོའི་རྡོ་རིང་ཡི་གེ་ནི་ལོ་རྒྱུས་བྱུང་ བའི་དུས་སྐབས་དེ་དག་གི་
བཙན་པོ་ དང་བཙན་པོའི་ གཉེན་ཚན། བཙུན་ མོ། རྒྱལ་ ཕྲན་ གྱི་ རྗེ་ བོ།
130



༄༅།།གྱིམ་ཤིང་ཀོང་ཇོ་བོད་ཀྱི་བཙན་པོ་སུ་ལ་བསུས་པའི་སྐོར་གླེང་བ།
ཆབ་སྲིད་ཀྱི་བློན་པོ་ཆེ་འབྲིང་ཆུང་གསུམ་སོགས་ཀྱིས་ གྲོས་སྡུར་གཅིག་མཐུན་
བྱུང་བའི་བཀའ་གཙིགས་ ཡི་ གེའམ་ཐང་བོད་འདུམ་པའི་བཀའ་གཙིགས་རྡོ་
རིང་སྟེ། སྐབས་དེར་མི་རྣམས་ཀྱིས་ཐུན་མོང་དུ་ཁས་ལེན་པ་དང་ཕྱིས་འབྱུང་
ལོ་རྒྱུས་སྨྲ་བ་དག་གིས་བཟོ་བཅོས་ཀྱི་སྨྱུག་རྩེ་མ་རེག་པའི་ལོ་རྒྱུས་དངོས་རེད།
མེས་པོ་རྣམས་ཀྱིས་ལོ་རྒྱུས་ཀྱི་དོན་རྐྱེན་གལ་ཆེན་དེ་དག་མི་རབས་ནས་ མི་
རབས་སུ་ཤེས་པར་བྱེད་པ་དང༌། རང་རེ་ཕྱི་རབས་པ་རྣམས་ལ་ངོམས་སོ་
བྱེད་ཆེད་ནམ་ཡང་འཇིག་པ་མེད་པའི་གོར་མོ་རྡོ་ལ་གནད་བསྡུས་ནས་བཀོད་
པར་མ་ཟད། ད་དུང་“ན་ནཾ་ཞ་ཞར་གཙགས་(གཙིགས་)རྣམ་གཉིས་ཀྱི་ཡི་གེ་
ལས་འབྱུང་བ་དང་། རྡོ་རིང་རྣམ་གཉིས་ལ་བྲིས་པ་ལས་སྤྱི་དབྲི་མྱི་བཅོས་སྤྱི་
བསྒྱུར་པར་གྱིས་ཤིག་”@ ཅེས་གལ་བོ་ཆེ་ལ་ནན་གྱིས་ གདམས་ཡོད་པ་རེད།
དེས་ན་ང་ཚོས་མེས་པོ་རྣམས་ཀྱིས་དགོངས་གཞི་རྟོགས་བཞིན་དུ་སྐབས་བབ་ཀྱི་
དགོས་མཁོ་དང་རང་རང་གི་བསམ་པའི་ ཕྱོགས་ ལྷུང་གི་ དབང་དུ་གྱུར་ནས།
མེས་པོ་རྣམས་ཀྱིས་དྲི་མ་མེད་པའི་གདམས་པ་དང་དགོངས་གཞི་སྣང་མེད་དུ་
བཞག་ན། མེས་པོ་རྣམས་ཀྱི་ཐུགས་འདུན་རླབས་ཆེན་དེ་སྟོང་ཟད་དུ་བཏང་
བ་མིན་ནམ། ཡང་གཅིག་བཤད་ན། ཚེ་ལོ་སྟོང་གི་དཔང་ཡིག་དེ་དག་ལས་
ལོག་པའི་ལོ་རྒྱུས་ཤིག་བརྩམས་ཀྱང་ལོ་རྒྱུས་ཀྱི་རིན་ཐང་ཅི་འདྲ་ཞིག་ཡོད་པ་
དཔྱོད་ལྡན་རྣམས་ཀྱིས་མཁྱེན་གསལ་རེད། དེར་བརྟེན། གནའ་བོའི་ལོ་
རྒྱུས་ལ་ཞིབ་འཇུག་བྱེད་ཚེ་དེ་ཚད་མ་ཡིན་མིན་གྱི་ཚད་འབྱེད་བྱེད་ལ་རྡོ་རིང་ཡི་
གེ་རྣམས་བཟུང་རྒྱུ་ནི་ལོ་རྒྱུས་ཀྱི་དོན་དངོས་ལ་མཐོང་ཆེན་བྱས་པར་མ་ཟད།
ང་ཚོ་ཕྱི་རབས་པ་རྣམས་ཀྱི་འོས་འགན་ཞིག་ཀྱང་རེད། འོ་ན་གནའ་བོའི་རྡོ་
131



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
རིང་ངོས་སུ་གྱིམ་ཤིང་ཀོང་ཇོ་དེ་བོད་ཀྱི་བཙན་པོ་སུ་ལ་བསུས་པར་བཀོད་ཡོད་
ཅེ་ན། སྤྱི་ལོ་823ལ་བཙུགས་པའི་ལྷ་སའི་གཙུག་ལག་ཁང་མདུན་གྱི་《དབོན་
ཞང་རྡོ་རིང་》ངོས་སུ། “ཀེང་ལུང་གི་ལོ་ལ་ཀིམ་ཤིང་ཀོང་སོ། བཙན་པོའི་
ཁབ་ཏུ་བླངས་ནས། དབོན་ཞང་དུ་འགྱུར་”ཞེས་གྱིམ་ཤིང་ཀོང་ཇོ་དེ་ཀེང་
ལུང་ཟེར་བ་རྒྱ་རྗེ་ཐང་ཀྲུང་ཙུང་གི་ཁྲི་ལོ་བཞི་བ་སྤྱི་ལོ་710ལ་བོད་ཀྱི་བཙན་པོ་
ཁྲི་ལྡེ་གཙུག་བཙན་གྱི་ཁབ་ཏུ་བཞེས་པར་བསྟན་ཡོད། དེ་《ཐང་ཡིག་རྙིང་
མར་》ལས་(ཐང་ཀྲུང་ཙུང་གི་)ཁྲི་ལོ་བཞི་བའི་ཟླ་དང་པོར། གོང་མ་ཧྲི་ཕིན་
ཞན་དུ་ཕེབས་ཏེ་ཀོང་ཇོ་སྐྱེལ། ཞེས་པ་དང་ཡོངས་སུ་མཐུན། རྡོ་རིང་ཡི་གེ་
དེ་དག་མཐོང་ན་གྱིམ་ཤིང་ཀོང་ཇོ་རྒྱལ་བུ་འཇང་ཚ་ལྷ་དབོན་གྱི་བཙུན་མོར་
བསུས་པར་བཞེད་པའི་《རྒྱལ་རབས་གསལ་བའི་མེ་ལོང་》དང་《ཆོས་འབྱུང་
མཁས་པའི་དགའ་སྟོན་》སོགས་སུ་རྒྱལ་པོ་ཁྲི་ལྡེ་གཙུག་བཙན་ལྕགས་འབྲུག་སྟེ་
སྤྱི་ལོ་740ལ་འཁྲུངས་པ་དང་། ཤིང་འབྲུག་སྟེ་སྤྱི་ལོ་764ལ་གྱིམ་ཤིང་ཀོང་ཇོ་
ཟབ་ཏུ་བཞེས། ཤིང་ཁྱི་སྟེ་སྤྱི་ལོ་794ལ་གྱིམ་ཤིང་ཀོང་ཇོ་འདས། ཆུ་རྟ་སྟེ་
སྤྱི་ལོ་802ལ་ཁྲི་ལྡེ་གཙུག་བཙན་དགུང་ལོ་རེ་གསུམ་ལ་འདས་ཟེར་བར་དད་པ་
རང་ཤུགས་ཀྱིས་ལྷོད་པར་འགྱུར་ངེས་རེད། རྒྱུ་མཚན་ནི། སྤྱི་ལོ་740ནི་
གྱིམ་ཤིང་ཀོང་ཇོ་བོད་ལ་ཕེབས་པའི་ལོ་སུམ་ཅུ་པ་དང་རྒྱ་རྗེ་ཐང་ཞོན་ཙུང་གི་ཁྲི་
ལོ་28པར་ཁེལ་ཡོད་ཅིང་། སྤྱི་ལོ་764ནི་རྒྱ་རྗེ་ཐང་ཏའེ་ཙུང་གི་ཁྲི་ལོ་གཉིས་
པར་ཁེལ་བས། རྒྱལ་སྲས་འཇང་ཚ་ལྷ་དབོན་ཕར་ཞོག་དེའི་ཡབ་ཁྲི་ལྡེ་གཙུག་
བཙན་ལའང་བསུ་ཐབས་མེད་ལ། རྒྱ་བོད་ཡིག་ཚང་ཕལ་ཆེ་བ་དང་གྱིམ་ཤིང་
ཀོང་ཇོ་རྒྱལ་བུ་འཇང་ཚ་ལྷ་དབོན་ལ་བསུས་པར་བཞེད་པའི་རྒྱལ་རབས་དེབ་
132



༄༅།།གྱིམ་ཤིང་ཀོང་ཇོ་བོད་ཀྱི་བཙན་པོ་སུ་ལ་བསུས་པའི་སྐོར་གླེང་བ།
ཐེར་དེ་དག་རང་ན་གྱིམ་ཤིང་ཀོང་ཇོ་དེ་སྤྱི་ལོ་705ནས་710བར་གྱི་རྒྱ་རྗེ་ཛུང་
ཛུང་སྟེ་ཐང་ཀྲུང་ཙུང་གི་ཚ་མོ་ཡིན་པར་བཀོད་ཡོད་པ་དེ་དང་ཡང་འགལ་བ་
རེད། དེ་དང་དེའི་ཞོར་དུ་རྩེ་པོ་ཏ་ལའི་མདུན་གྱི་《ཞོལ་རྡོ་རིང་》ཡི་གེ་དང༌།
《ཏུན་ཧོང་ནས་ཐོན་པའི་བོད་ཀྱི་ལོ་རྒྱུས་ཡིག་ཆ་》《ཐང་ཡིག་རྙིང་མ་》བཅས་
སུ་རྒྱལ་པོ་ཁྲི་སྲོང་ལྡེ་བཙན་གྱི་རིང་(སྤྱི་ལོ་763)ལ་བློན་སྟག་སྒྲ་ཀླུ་གོང་གིས་བོད་
དམག་ཁྲི་ཚོ་ཉི་ཤུ་རྒྱ་ནག་ཁྲང་ཨན་ལ་དྲངས་ནས་སྐབས་དེའི་རྒྱ་རྗེ་ཐང་ཏའེ་
ཙུང་ཡང་ཁྲི་ལས་ཕབ་པ་སོགས་གཅིག་མཐུན་དུ་བཞེད་པའང་རྒྱལ་པོ་ཁྲི་ལྡེ་
གཙུག་བཙན་རིང་གི་ལོ་རྒྱུས་ཡིན་པར་ཁས་ལེན་དགོས་པར་འགྱུར། ཡང་།
རྒྱལ་པོ་ ཁྲི་ ལྡེ་ གཙུག་ བཙན་ དེ་ སྤྱི་ལོ་ 740ལ་ འཁྲུངས་ པ་ ཡིན་ ན། སྤྱི་ ལོ་
764ལོར་ཁོང་ཉིད་དགུང་ལོ་ཉེར་བཞི་ ཙམ་ ཡིན་ པས། སྲས་འཇང་ཚ་ ལྷ་
དབོན་ཡོད་སྲིད་ཀྱང་མཚན་མོར་རྟ་རྒྱུག་འགྲན་ཐུབ་པའི་ཚད་ལ་སླེབས་དཀའ་
ལ། གྱིམ་ཤིང་ཀོང་ཇོ་རྒྱ་བོད་ས་མཚམས་སུ་བྱོན་དུས་འཕྲུལ་གྱི་མེ་ལོང་དུ་
“བགྲེས་པོ་དབུ་སྐྲ་ཐམས་ཅད་དཀར་པོ། ཞལ་ཐམས་ཅད་ནི་སྨྲ་ར་དཀར་
པོས་ཁེངས་པ། ཞལ་གང་ན་ཡོད་པ་ངོ་མི་ཤེས་པ་དེ་འདྲ་བ་ཞིག་གཟིགས་”(3)
ཞེས་པ་གཉིས་ཡང་ནང་འགལ་དུ་གྱུར་པ་རེད། །
ཡང་། གྱིམ་ཤིང་ཀོང་ཇོ་རྒྱལ་བུ་འཇང་ཚ་ལྷ་དབོན་ལ་བསུས་ པར་
བཞེད་པའི་《དེབ་དམར་གསར་མ་》རུ་ ལྕགས་ལུག་སྟེ་སྤྱི་ལོ་731ལ་འཁྲུངས་
པར་གསུངས་པ་དེའང་《དབོན་ཞང་རྡོ་རིང་》གི་ཡི་གེ་ལྟར་ན། ལོ་དེ་ནི་གྱིམ་
ཤིང་ཀོང་ཇོ་བོད་ལ་འབྱོར་པའི་ལོ་ཧྲིལ་བོ་ཉེར་གཉིས་པ་ཡིན་པས་ཅུང་ཟད་
འཕྱི་བར་སྙམ།
133



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
གནའ་བོའི་བོད་ཀྱི་རྡོ་རིང་ཡི་གེ་དང་མཐུན་པ་ནི་《ཏུན་ཧོང་ནས་ཐོན་
པའི་བོད་ ཀྱི་ ལོ་ རྒྱུས་ ཡིག་ ཆ་》རེད། དེ་ ལས་ “ འབྲུག་ གི་ ལོ་ ལ་ བབ་ སྟེ།
དཔྱིད་ཁོ་(ཕོ་)བྲང་ཙལ་དུ་རྒྱལ་གཙུག་རུ་བལྟམ་”ཞེས་པ་དང༌། “ཁྱི་ལོ་ལ་
བབ་སྟེ། ཞང་ བཙན་ ཏོ་ རེ་ ལྷས་བྱིན་ ལས་སྩོགས་ པས། གཉེ་ བོ་ བགྱིསྟེ།
བཙན་མོ་ཀིམ་ཤང་ཁོང་ཅོ་ར་སའི་ཤ་ཙལ་དུ་གཤེགས”ཞེས་རྒྱལ་པོ་ཁྲི་ལྡེ་གཙུག་
བཙན་དེ་སྤྱི་ལོ་704ལ་འཁྲུངས་ཤིང༌། སྤྱི་ལོ་710ལ་གྱིམ་ཤིང་ཀོང་ཇོ་ཁབ་ཏུ་
བཞེས་པར་བསྟན་ཡོད། 《ཐང་ཡིག་གསར་མ་》ཞེས་པའི་ནང་དུའང་ལོ་དེར་
གྱིམ་ཤིང་ཀོང་ཇོ་བོད་ལ་འབྱོར་པར་བཀོད་ཡོད། འདི་ལྟར་བརྗོད་ན་རྩེ་པོ་ཏ་
ལའི་མདུན་གྱི་《ཞོལ་རྡོ་རིང་》ངོས་སུ་རྒྱལ་པོ་ཁྲི་སྲོང་ལྡེ་བཙན་གྱི་སྐུ་རིང་ལ་བོད་
ཀྱི་དམག་དཔུང་རྒྱ་ནག་ཁྲང་ཨན་ལ་དྲངས་ནས་སྤྱི་ལོ་763ནས་སྤྱི་ལོ་790བར་
གྱི་རྒྱ་རྗེ་ཐང་ཏའེ་ཙུང་ཡང་རེ་ཞིག་ཁྲི་ལས་ཕབ་པ་དང་། ལྷ་སའི་གཙུག་ལག་
ཁང་མདུན་གྱི་《དབོན་ཞང་རྡོ་རིང་》ངོས་སུ་“བོད་ཆེན་པོའི་ལོའི་མྱིང་སྐྱིད་རྟག་
ལོ་དགུ། ། རྒྱ་ཆེན་པོའི་ལོའི་མྱིང་ཅང་ཀེང་ལོ་གསུམ། ། ཆུ་མོ་ཡོས་བུ་ལོའི་
(སྤྱི་ལོ་823) དཔྱིད་སླ་འབྲིང་པོ་ཚེས་བཅུ་གཞི་ལ། ། རྡོ་རིངས་ལ་ཡི་གེ་བྲིས་
སོ་”ཞེས་པ་དང་ཡང་མི་འགལ། རྒྱུ་མཚན་དེ་དང་དེའི་དབང་གིས་《ཏུན་
ཧོང་ནས་ཐོན་པའི་བོད་ཀྱི་ལོ་རྒྱུས་ཡིག་ཆ་》དེ་ཚད་མར་བཟུང་ནས་དཔྱད་ན།
རྒྱལ་པོ་ཁྲི་ལྡེ་གཙུག་བཙན་གྱིས་གྱིམ་ཤིང་ཀོང་ཇོ་ཁབ་ཏུ་བཞེས་དུས་ཁོང་རང་
དགུང་ལོ་བདུན་ཙམ་ཡིན་པས། སྲས་འཇང་ཚ་ལྷ་དབོན་འཁྲུངས་སའི་གཞི་
མེད་ལ། “ཡོས་བུའི་ལོ་ལ་(སྤྱི་ལོ་739)བཙན་པོ་དབྱརད་ཆབ་སྲིད་ལ་བེད་དུ་
གཤེག་ སྟེ། སྲས་ ལྷས་ བོན་ དྲོན་ ན་ བཞུགས། བཞུགས་ པ་ ལས་ ནོངས།
134



༄༅།།གྱིམ་ཤིང་ཀོང་ཇོ་བོད་ཀྱི་བཙན་པོ་སུ་ལ་བསུས་པའི་སྐོར་གླེང་བ།
བཙན་པོ་ཡབ་དགུན་བོད་ཡུལ་དུ་སླར་གཤེགས། བཙན་མོ་ཀིམ་ཤེང་ཁོང་ཅོ་
ནོངས་པར་ལོ་ཆིག་”@ ཅེས་པར་བརྟགས་ན་རྒྱལ་བུ་འཇང་ཚ་ལྷ་དབོན་དེ་གྱིམ་
ཤིང་ཀོང་ཇོ་བོད་ལ་ཕེབས་པའི་རྗེས་སུ་ད་གཟོད་འཁྲུངས་ཤིང༌། གྱིམ་ཤིང་
ཀོང་ཇོ་དང་ལོ་གཅིག་ལ་འདས་པ་རེད། རྒྱུ་མཚན་དེ་དག་གིས་གྱིམ་ཤིང་ཀོང་
ཇོ་འཇང་ཚ་ ལྷ་ དབོན་ལ་ བསུས་ པ་ མིན་ པ་ གསལ་ བོར་ བསྟན་ པར་ མ་ ཟད།
གྱིམ་ཤིང་ཀོང་ཇོ་རྒྱ་བོད་ས་མཚམས་སུ་སླེབས་ཚེ་རྒྱལ་བུ་འཇང་ཚ་ལྷ་དབོན་སྐུ་
གྲོངས་ནས་ ཞལ་ མ་མཇལ་ཟེར་པའང་བརྟག་དགོས་པའི་ གཞིར་གྱུར་འདུག
འཇང་ཚ་ ལྷ་ དབོན་ལ་ གྱིམ་ཤིང་ཀོང་ཇོ་བསུ་ དོན་ཡང་ བོད་ན་འཇང་ཚ་ ལྷ་
དབོན་ལ་རན་པའི་བུ་མོ་མཛེས་མ་ཞིག་མ་རྙེད་པར་གསུངས་པ་དེའང་ལོ་རྒྱུས་
ཀྱི་དོན་དངོས་འགེབ་པའི་ཐབས་ཤིག་ཡིན་པ་ལས། ཡིད་ཀྱི་དང་བ་འདྲེན་
པའི་གཏམ་ཞིག་མ་རེད། །
དེས་ན་ལོ་རྒྱུས་དངོས་ནི་གྱིམ་ཤིང་ཀོང་ཇོ་དེ་དང་ཐོག་ནས་རྒྱལ་པོ་ཁྲི་ལྡེ་
གཙུག་བཙན་ རང་ལ་བསུས་པ་ལས་སྲས་འཇང་ཚ་ལྷ་དབོན་གྱི་བཙུན་མོར་
བསུས་པ་མ་རེད། རྒྱལ་པོ་ཁྲི་ལྡེ་གཙུག་བཙན་ལ་བསུས་པའང་གཉེན་གྱི་དོན་
དུ་གཉེན་བསྒྲིགས་པ་མ་ཡིན་ཏེ། རྒྱལ་པོ་ཁྲི་འདུས་སྲོང་དེ་སྲས་ཁྲི་ལྡེ་གཙུག་
བཙན་འཁྲུངས་པའི་ལོ་དེའི་དགུན་ཁར་གཤེགས་རྗེས། “བློན་པོ་ལྡེག་རན་པ་
མནོང་སྣང་གྲགས་པ་དང་ཁེ་རྒད་མདོ་སྣང་སོགས་བློ་ལོག་ཅིང་། བཙན་པོའི་
གཅེན་ལྷ་བལ་པོ་ཟེར་བས་རྒྱལ་ས་བཟུང་སྟབས་ནང་ཁུལ་ཟང་ཟིང་དུ་གྱུར”(5)
དེའི་སྟེང་དུ་ཐང་རྒྱལ་རབས་ཀྱིས་ཀྱང་རྒྱལ་པོ་ཁྲི་འདུས་སྲོང་འདས་པ་དང་ནང་
ཟང་ཟིང་དུ་གྱུར་པའི་གོ་སྐབས་ལ་བསྟུན་ནས་བོད་ཀྱིས་རྒྱལ་པོ་གནམ་རུ་སྲོང་
135



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
བཙན་རིང་ནས་རྒྱའི་མངའ་ཁོངས་ཕྱོགས་སུ་དཔུང་འཇུག་བྱས་པ་དང་རྒྱའི་
མཐའ་མཚམས་སུའང་མི་བདེ་བ་ཆེན་པོ་བཟོས་པར་འཁོན་ལན་སློག་རྒྱུའི་ཉེན་
ཁ་ཡང་ཡོད་པ་རེད། ལོ་རྒྱུས་ཀྱི་སྐབས་བབ་དེ་འདྲའི་འོག་ཏུ་རྒྱལ་པོ་ཁྲི་ལྡེ་
གཙུག་བཙན་གྱི་གྱོས་མོ་ཁྲི་མ་ལོད་ཀྱིས་བློན་པོ་ཁྲི་བཟང་སྟག་ཚབ་དང་། ཁྲི་
གཟིགས། དབོན་ད་རྒྱལ་བཙན་ཟུང་། ཞང་བཙན་ཏོ་རེ་ལྷས་བྱིན་སོགས་
ཀྱིས་རྒྱབ་རོགས་བྱས་པར་བརྟེན་ནས་གཅིག་ཏུ་བློན་པོ་བློ་ལོག་མཁན་རྣམས་
ཚར་བཅད་ཅིང་བཙན་པོའི་གཅེན་ལྷ་བལ་པོ་ཁྲི་ལས་ཕབ་སྟེ། ཁྲི་ལྡེ་གཙུག་
བཙན་རྒྱལ་སར་བཀོད་པ་དང༌། གཉིས་སུ་ཐང་རྒྱལ་རབས་དཔུང་གི་གྲོགས་
སུ་བརྟེན་ནས་ནང་གི་སྲིད་དབང་འཕྲོག་རེས་བྱེད་པའི་འཐབ་རྩོད་ཞི་འཇགས་
སུ་གཏོང་བ་དང་ཤར་ཕྱོགས་ཀྱི་མཐའ་མཚམས་བདེ་འཇགས་ཡོང་བའི་དོན་དུ།
སྤྱི་ལོ་708དང་སྤྱི་ལོ་709གཉིས་སུ་ཕོ་ཉ་ཐེངས་གཉིས་མངགས་ནས་གཉེན་
བསླངས་པས། ཐང་ཀྲུང་ཙུང་ལ་ཚ་མོ་ཞིག་ཡོད་པར་གྱིམ་ཤིང་ཀོང་ཇོར་
གསོལ་ནས་བོད་དུ་བརྫངས་པ་རེད། འདིར་རྒྱལ་སྲས་ལོ་བདུན་ཙམ་ཞིག་ལ་
རྒྱ་ནས་བཙུན་མོ་བསུས་ཤེ་ན་འོས་མིན་ལའང་དོགས་སློང་བྱེད་མི་དགོས། དེ་
ཆབ་སྲིད་ཀྱི་དགོས་དབང་ཡིན་པ་ལས་གཉེན་གྱི་དོན་དུ་གཉེན་བསྒྲིགས་པ་མིན་
པ་གོང་དུ་བཤད་ཟིན་ཏོ། ། ཡང་ཞིག་བཤད་ན། ལོ་བཅུ་ཅན་ཞིག་རྒྱལ་
པོར་བཞུགས་འོས་ན། ལོ་བདུན་ཅན་ཞིག་ལ་བཙུན་མོ་བསུས་ན་མི་འོས་པ་ཅི་
ཡོད། རྒྱལ་པོ་ཁྲི་ལྡེ་གཙུག་བཙན་རྒྱལ་སར་འགོད་པ་དང་བཙུན་མོ་གྱིམ་ཤིང་
ཀོང་ཇོ་ཁབ་ཏུ་བཞེས་དུས་དགུང་ལོ་ཧ་ཅང་ཕྲ་བ་《ཐང་ཡིག་རྙིང་མ་》ལས།
“འབངས་རྣམས་ཀྱིས་ཁྲི་འདུས་སྲོང་གི་སྲས་ཁྲི་ལྡེ་གཙུག་བཙན་བཙན་པོར་
136



༄༅།།གྱིམ་ཤིང་ཀོང་ཇོ་བོད་ཀྱི་བཙན་པོ་སུ་ལ་བསུས་པའི་སྐོར་གླེང་བ། །
བསྐོས། དེ་དུས་ཁོ་ལོ་བདུན་ཡིན། ཅང་མ་འགོར་པར། བཙན་པོའི་རྒྱུས་
མོས་བློན་ཆེན་སྟོང་བཞེར་བྱ་བ་མངགས་ཏེ་སྐྱེས་ཕུལ་ཞིང་། མོའི་ཚ་བོ་ལ་
གཉེན་བསླངས་”ཞེས་པས་ཀྱང་མཚོན། དེས་ན་སྔོན་བྱོན་མཁས་པ་རྣམས་ལ་
ཁྱོད་འདྲ་བའི་མཁྱེན་པ་ཞིག་མེད་དམ་ཟེར་ན། དེ་ནི་ག་ལ་ཡིན། བློན་
དམན་ཁོ་བོའི་བསལ་ཚུལ་ནི། རྩོམ་པ་པོ་གང་ཞིག་ཡིན་ཡང་གྲལ་རིམ་ངེས་
ཅན་ཞིག་ལ་གཏོགས་ཤིང་རང་རང་ལ་བསམ་བློའི་ཕྱོགས་ལྷུང་ངམ་མོས་པ་རེ་
ཡོད་པས། ཁོང་ རྣམ་ པའང༌ དེ་ དག་ གི་ དབང༌ དུ་ གྱུར་ པའམ་ ཡང༌ ན་
1899ལོར་བུད་པའི་《ཏུན་ཧོང་གཏེར་ཡིག་》དེ་དག་མ་གཟིགས་པའི་རྐྱེན་གྱིས་
ཡིན་ནམ་སྙམ། གལ་ཏེ་ཁོང་རྣམ་པས་ཀྱང་《ཏུན་ཧོང་གཏེར་ཡིག་》གཟིགས་
ཡོད་ཚེ། 《དེབ་དཀར་》མཁན་པོ་དགེ་འདུན་ཆོས་འཕེལ་ལྟར་རྒྱལ་རབས་
དངོས་ལ་ དཔྱོད་ པའི་ དཔྱད་ གཞི་ གསེར་ གྱི་ ས་ གཞི་ ལྟ་ བུར་ མི་ བརྩི་ རུང་།
《དེབ་ཐེར་དམར་པོའི་》མཛད་པ་པོ་ཚལ་བ་ཀུན་དགའ་རྡོ་རྗེ་དང་《དེབ་སྔོན་》
མཛད་མཁན་འགོས་ལོ་གཞོན་ནུ་དཔལ་གཉིས་ཀྱིས་རྒྱའི་ཡིག་ཚང་མཐོང་བ་
ལྟར་བོད་ཀྱི་རྒྱལ་རབས་རྩོམ་པའི་ལུང་གི་རྒྱབ་རྟེན་དུ་བྱེད་པ་གོར་མ་ཆག
《ཐང་ཡིག་རྙིང་མ་》ལས་“གོང་མ་ཐེ་ཙུང་ཝུའུ་ཧོང་ཏེ་མཆོག་གི་བཀའ་
དྲིན་ནི་ས་སྟེང་མ་ལུས་པར་ཁྱབ་ཅིང་གནས། འགྲོ་བ་ཀུན་ལ་ཐུགས་རྗེས་མ་
གཟིགས་པ་ནི་མེད། གཡུལ་གྱི་གྱོད་ཞི་སླད་གཉེན་གྱི་འབྲེལ་བཟང་། ལོ་
བཅུ་ཕྲག་འགར་འཁྲུག་རྩོད་མེད་པའི་བདེ་བ་ཐོབ། ཕྱིས་སུ་རྐྱེན་ངན་དུ་མའི་
དབང་གིས་ངེད་ཀྱི་ས་མཚམས་སུ་འཁྲུག་ཟིང་གི་རྒྱུན་མ་ཆད། བྷོད་ཀྱི་ཚོ་པ་
ཁག་རྣམས་ཀྱང་དམག་བྱས་པས་རྒུད་པར་སྐད། ཉེ་ཆར། བཙན་པོ་དང་
137



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
གྱོས་མོ་ཁུ་སྟོན། ཚོ་དཔོན་སོགས་ཀྱིས་སྐྱེས་ལན་མང་པོ་བསྐུར་ཏེ་དུས་ཡུན་
རིང་ཞིག་འདས། དེ་ལས་ཀྱང་ཁོ་ཚོའི་ལྷག་བསམ་མཚོན་འདུག གཉེན་
རྙིང་བའི་ཐོག་ལ་འབྲེལ་གསར་བ་བརྩེགས་འདོད་པ་གོར་མ་ཆག ཅིན་ཁྲིན་
ཀོང་ཇོ་ནི་ཁོ་བོའི་ཚ་མོ་ཡིན་པས་འདང་མེད་པ་ག་ལ་སྲིད། འོན་ཀྱང་། ཁོ་
བོ་ནི་གཞན་གྱི་ཕ་མའི་ཚབ་ཏུ་སྡོད་པ་ལ། འབངས་ཡོངས་ཀྱི་བདེ་བ་གཙིགས་
སུ་ འཛིན་ པ་ གལ་ ཆེ། ། གལ་ སྲིད་ བྷོད་ ཀྱིས་ འདུམ་ བྱེད་ པར་ སེམས་ ན།
མཛའ་མཐུན་གྱི་འབྲེལ་བ་སྔར་བས་དམ་པར་འགྱུར་ལ། ས་མཚམས་སུའང་
བདེ་འཇགས་ཡོང་སྲིད་པས། གཡུལ་གྱི་བྱ་བ་ལ་འཇུག་པའི་དགོས་པའང་མི་
འདུག དེའི་ཕྱིར། ཁོ་བོས་ནི་ཚ་མོར་བརྩེ་བའི་འདུན་པ་དོར་ནས། རྒྱལ་
ཁབ་ཀྱི་འཕྲིན་ལས་སྤྱི་གཙུག་ཏུ་བླངས་པ་ཡིན་པས། ཀོང་ཇོ་སྐྱེལ་རྫོང་གི་ཆོ་
ག་རྒྱས་པར་བཤམས་ཏེ། བྷོད་ཀྱི་བཙན་པོའི་ཁབ་ཏུ་བརྫངས་པ་ལ། ཟླ་བ་
འདིའི་ནང་འབྱོར་གྲབས་ཡོད་པས། ཁོ་བོས་ཀྱང་མཁར་གྱི་ཕྱི་རོལ་ཏུ་སྐྱེལ་མ་
བྱེད་རྒྱུ་ཡིན”ཞེས་རྒྱ་རྗེ་ཐང་ཀྲུང་ཙུང་གིས་བཀའ་ཡིག་བསྒྲགས་པ་ལ་བརྟགས་
ན། རྒྱ་རྗེ་ཐང་ཀྲུང་ཙུང་གིས་རང་གི་ཚ་མོ་གྱིམ་ཤིང་ཀོང་ཇོ་བོད་ལ་བག་མར་
བརྫངས་པའང་མཐའ་མཚམས་བདེ་འཇགས་ཡོང་བའི་དོན་དུ། དེ་སྔ་རྒྱལ་
པོ་ཐང་ ཐེ་ཙུང་གིས་ཝུན་ ཁྲིན་ཀོང་ཇོ་བོད་ཀྱི་རྒྱལ་པོ་སྲོང་བཙན་སྒམ་པོའི་
བཙུན་མོར་བྱིན་ནས་རྒྱ་བོད་གཉིས་གཉེན་འབྲེལ་དུ་འགྱུར་རྗེས། ལོ་བཅུ་
ཕྲག་འགའ་ལ་རྒྱ་བོད་གཉིས་ཀྱིས་མཐའ་མཚམས་ཞི་འཇགས་སུ་སོང་བ་ཉམས་
མྱོང་དུ་བླངས་ཏེ་བརྫངས་པ་རེད། དེས་ན་བོད་ཀྱི་རྒྱལ་པོ་ཁྲི་ལྡེ་གཙུག་བཙན་
དང་གྱིམ་ཤིང་ཀོང་ ཇོ་ གཉིས་ མཉམ་དུ་འདུས་ པ་ནི། བརྩེ་དུང་ཟབ་ མོའི་
138



--
，
༄༅།།གྱིམ་ཤིང་ཀོང་ཇོ་བོད་ཀྱི་བཙན་པོ་སུ་ལ་བསུས་པའི་སྐོར་གླེང་བ།
དབང་དུ་གྱུར་པ་མ་ཡིན་ཏེ། རྒྱ་བོད་གཉིས་ཀྱི་ཆབ་སྲིད་ཀྱི་དགོས་མཁོ་སྐོང་
བའི་ཆེད་དུ་འདུས་པ་རེད། རྒྱལ་པོ་ཁྲི་ལྡེ་གཙུག་བཙན་གྱི་སྐུ་ཚེ་སྨད་ལ་ཐང་
བོད་རྒྱལ་ཁབ་གཉིས་ཀྱིས་ཁྲི་ལིན་ལ་དམར་(རྡོ་ཉི་ཟླ་ལ་ངོས་འཛིན་པ་མང་)དུ་ས་
མཚམས་འབྱེད་པའི་རྡོ་རིང་བཙུགས་ཤིང་ཕན་ཚུན་ལ་བཙན་འཛུལ་མི་བྱེད་
པའི་བཀའ་གཙིགས་བཅས་པ་དང་། རྒྱལ་པོ་ཁྲི་ལྡེ་གཙུག་བཙན་གྱིས་གོང་མ་
ཐང་ཞོན་ཙུང་ལ་སྤྲིངས་པའི་ཕྱག་འཕྲིན་དུ་ཁོང་གིས་ཝུན་ཁྲིན་ཀོང་ཇོ་དང་གྱིམ་
ཤིང་ཀོང་ཇོ་གཉིས་ཀྱི་ངོ་ལ་བལྟས་ནས་ལོ་ཁྲི་སྟོང་ཙམ་ཕྱིན་ཀྱང་སྔ་བ་བྱས་ཏེ་
བཀའ་གཙིགས་དང་འགལ་བའི་བྱ་བ་མི་བགྱི་ཞེས་ བཀོད་པ་ལ་ གཞིགས་ན།
དོན་དངོས་སུའང་བོད་ཀྱིས་གྱིམ་ཤིང་ཀོང་ཇོ་ཚུར་བསུས་པ་དང༌། རྒྱས་གྱིམ་
ཤིང་ཀོང་ཇོ་ཕར་བརྫངས་པའི་ཆབ་སྲིད་ཀྱི་དམིགས་ཡུལ་དེ་དུས་སྐབས་ཤིག་ལ་
ཡོངས་སུ་གྲུབ་པ་རེད། །
རྒྱལ་པོ་ཁྲི་ལྡེ་གཙུག་བཙན་དང་གྱིམ་ཤིང་ཀོང་ཇོ་གཉིས་གཉེན་དུ་འབྲེལ་
བ་ལ་བརྟེན་ནས་རྒྱ་བོད་གཉིས་ཡུན་རིང་དུ་འཁྲུག་པའི་འཁོན་གྱི་མུན་པ་མཐའ་
ནས་སངས་ཤིང་མཛའ་བའི་འོད་སྣང་ཀུན་ལ་ཁྱབ་སྟེ། དུས་སྐབས་ཤིག་ལ་
མཐའ་མཚམས་ཞི་འཇགས་སུ་གྱུར་པ་ཡིན་ན། གྱིམ་ཤིང་ཀོང་ཇོ་ནི་རྒྱ་བོད་
འཁྲུག་པ་སྡུམ་པའི་གཟུ་བ་དང་ཕན་ཚུན་གཉེན་དུ་སྦྲེལ་བའི་ཐག་པ་ལྟ་བུ་ཡིན་
ལ། རྒྱ་བོད་ གཉིས་ གཉེན་དུ་གྱུར་པ་དང་བསྟུན་ནས་ ཕན་ཚུན་བར་རིག་
གནས་བརྗེ་རེས་བྱེད་པའི་སྒོ་མོ་སྔར་ལས་ཆེ་རུ་ཕྱེ་བས། ཕྱོགས་གཉིས་ཀྱི་ཆབ་
སྲིད་དང་དཔལ་འབྱོར་གོང་དུ་སྤེལ་བར་ཡང་བྱས་རྗེས་ཆེན་པོ་བསྐྲུན་ཡོད་དོ།།
139



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
མཆན་འགྲེལ།
O《ཏུན་ཧོང་ནས་ཐོན་པའི་བོད་ཀྱི་ལོ་ རྒྱུས་ཡིག་ཆ་》ཡི་ཤོག་ངོས་24པ་དང་
26པར་གསལ།
© ཞྭའི་ལྷ་ཁང་གི་རྡོ་རིང་ཡི་གེ་གཉིས་པའི་ངོས་སུ་གསལ།
ཉི《ཆོས་འབྱུང་མེ་ཏོག་སྙིང་བོ་སྦྲང་རྩིའི་བཅུད་》ལས་གསལ།།
4 《ཏུན་ཧོང་ནས་ཐོན་པའི་བོད་ཀྱི་ལོ་རྒྱུས་ཡིག་ཆ་》ཡི་ཤོག་ངོས་34པར་གསལ།
(5) 《ཏུན་ཧོང་ནས་ཐོན་པའི་བོད་ཀྱི་ལོ་རྒྱུས་ཡིག་ཆ་》ཡི་ཤོག་ངོས་24པར་གསལ།
® 《རྒྱལ་རབས་གསལ་བའི་མེ་ལོང་》དང་《དེབ་དམར་གསར་མ་》ལས་རྒྱལ་པོ་ཁྲི་
ལྡེ་གཙུག་བཙན་གྱིས་དགུང་ལོ་བཅུའི་སྟེང་རྒྱལ་སྲིད་བསྐྱངས་པར་གསུངས།
140



༄༅།།ཁྲི་སྲོང་ལྡེ་བཙན་བཙུན་མོ་སུ་ཞིག་ལ་
སྐྱེས་པའི་སྐོར་གླེང་བ། །
དེ་ཡང་ཤར་མི་ཉག་ནས་ནུབ་སྟག་གཟིག་བར་དང༌། བྱང་ལི་ཡུལ་ནས་
ལྷོ་ཆུ་བོ་གང་གཱའི་བར་གྱི་ས་ཡི་ཁྱོན་ལ་ལུགས་གཉིས་གསེར་གྱི་འཁོར་ལོ་རང་
དབང་དུ་བསྒྱུར་ཅིང་། གངས་རིའི་ལྗོངས་ཀྱི་འགྲོ་བ་མི་རྣམས་ལ་བཀའ་དྲིན་
བླ་ན་མེད་པའི་སྐྱབས་མགོན་ཆེན་པོ་“འཛམ་གླིང་རྒྱལ་པོ་ཁྲི་སྲོང་ལྡེ་བཙན་”དེ་
བོད་ཀྱི་རྒྱལ་རབས་དེབ་ཐེར་དང་ཆོས་འབྱུང་ཕལ་ཆེ་བར་གྱིམ་ཤིང་ཀོང་ཇོར་
འཁྲུངས་ཀྱང་སྣ་ནམ་བཟའ་བཞི་སྟེངས་ཀྱིས་འཕྲོག་པ་དང་། བློན་པོ་རྣམས་
ཀྱིས་བཙུན་མོ་གཉིས་ལས་སུར་འཁྲུངས་པར་བརྟག་ཆེད་ཁོ་མོ་གཉིས་ལ་སྲས་
འཕྲོག་རྩོད་བྱེད་དུ་བཅུག་པ་དང་། ཞབས་འཛུགས་དགའ་སྟོན་ཐོག་ཏུ་མ་
ཞང་ངོས་འཛིན་དུ་འཇུག་པའི་ཐབས་ལ་བརྟེན་ནས། ཁྲི་སྲོང་ལྡེ་བཙན་རྒྱ་
བཟའ་ལ་འཁྲུངས་པ་ར་སྤྲོད་བྱུང་ཞིང༌། ཁྲི་སྲོང་ལྡེ་བཙན་ཟེར་བའི་མཚན་
ཡང་རང་ གིས་ རང་ལ་ བཏགས་ པའི་ གཏམ་ རྒྱུད་དང༌ བཅས་ པ་ བཀོད་ ཡོད།
དཔེར་ན། བོད་ཀྱི་ལོ་རྒྱུས་ཡིག་ཆ་སྔ་ཤོས་སུ་གྲགས་པའི་《སྦ་བཞེད་》དུ་འདི་
ལྟར་བཀོད་ཡོད། ཡོས་བུའི་ལོ་དཔྱིད་ཟླ་ར་བའི་ཚེས་གསུམ་ལ་བབ་པ་ན།
.....ཕོ་ཉ་བྱུང་སྟེ་ཀོང་ཇོ་ལ་སྲས་གཅིག་བལྟམས་སོ་ཞེས་ཟེར། རྒྱལ་པོས་
141



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཡར་ལུང་འཕང་ཐང་དུ་སྲས་བལྟམས་པ་གཟིགས་སུ་བྱོན་པའི་ཚེ། ཀོང་ཇོའི་
བུ་སྣ་ནམ་བཟའ་ བཞི་ སྟེངས་ ཀྱིས་ འཕྲོག་ནས་འདི་ ང་ ལ་ སྐྱེས་ པ་ ཡིན་ ཟེར།
དེར་བློན་པོ་ཀུན་གྱིས་བརྟག་པར་བྱ་བའི་ཕྱིར། ཐང་ཚིགས་ཀྱི་བུག་གར་བུ་
བཞག་ནས་བུ་སུ་ཐོབ་བྱེད་དུ་བཅུག་པས། ཀོང་ཇོས་སྔོན་ལ་ཟིན་པ་བཞི་
སྟེངས་ཀྱིས་ཤི་ནའང་ཤི་སྙམ་ཏེ་ཕྲོགས་པས། ཀོང་ཇོས་བུ་ཤི་དོགས་ནས་ལྷོད་
བཏང་སྟེ། ཡིན་དང་ངའི་ཡིན་ཏེ་དྲི་མོ་ཁྱོད་ཟེར་ནས་བཏང༌། བུ་ཀོང་ཇོའི་
ཡིན་པར་ཤེས། ལོ་གཅིག་ལོན་ཙ་ན་ཞབས་འཛུགས་པའི་དགའ་སྟོན་བྱས་ཏེ།
སྣ་ནམ་པ་རྣམས་བེར་ཆུང་ངུ་རེ་ལག་ན་ཐོགས་ནས་ཞང་པོའི་པང་དུ་ཤོག་ཟེར།
རྒྱལ་བུ་ན་རེ། ཁྲི་སྲོང་ལྡེ་བཙན་རྒྱ་ཚ་ལགས། ། སྣ་ནམ་ཞང་གི་ཅི་བགྱི་
འཚལ། ། གསུངས་ ནས་ རྒྱའི་ སྤང་ དུ་ སོང་ བས། མིང་ ཡང་ རང་ གིས་
བཏགས་སོ། ། ཞེས་བྱ། གསོན་ཉམས་ལྡན་པའི་གཏམ་རྒྱུད་དེ་བཀླགས་མ་
ཐག་ཡིད་ཀྱི་དབང་བོ་ཀུན་ནས་འགུག་ཀྱང་སེམས་རྣལ་ལ་ཕབ་སྟེ་ཞིབ་ཏུ་བརྟག་
ཅིང་དཔྱད་ན། དེ་སྒྱུ་རྩལ་རྩོམ་ཡིག་ཅིག་ཡིན་པར་བསམ་པ་ལས་ལོ་རྒྱུས་ཀྱི་
དངོས་དོན་ཞིག་ཡིན་པའི་སྙམ་པ་ཡེ་ནས་མི་སྐྱེ། རྒྱུ་མཚན་ནི་རྒྱལ་པོ་ཁྲི་ལྡེ་
གཙུག་བཙན་ལ་གནའ་བོའི་རྒྱ་གར་གྱི་རྒྱལ་པོ་རྣམས་ལྟར་བཙུན་མོ་དང་ཕོ་བྲང་
གི་སླས་སྟོང་ཕྲག་ཉི་ཤུ་མེད་ལ། མ་ཧ་ཙི་ནའི་རྒྱལ་པོ་རྣམས་ལྟར་བཙུན་མོ་
ཆེན་ཆུན་བརྒྱ་ཕྲག་འགའ་རེའང་མེད་པས། བཙུན་མོ་གཉིས་ཀྱི་སུ་ལ་སྦྲུམ་པ་
དང་འཁྲུངས་པ་རྒྱལ་པོ་ཁྲི་ལྡེ་གཙུག་བཙན་རང་གི་ཐུགས་ན་གསལ་ལེར་མཁྱེན་
ངེས་རེད། གལ་ཏེ་རྒྱལ་པོས་མ་མཁྱེན་རུང་སྲས་སྦྲུམ་པའི་བཙུན་མོ་དེས་རྒྱལ་
པོ་རང་ལ་དགའ་བར་བྱེད་པ་དང་རང་གི་གོ་གནས་ཇེ་མཐོར་འགྲོ་བའི་ཕྱིར་དུ།
142



༄༅ཁྲི་སྲོང་ལྡེ་བཙན་བཙུན་མོ་སུ་ཞིག་ལ་སྐྱེས་པའི་སྐོར་གླེང་བ།
དོན་དེ་དུས་ཐོག་ཏུ་རྒྱལ་པོར་ཞུ་སྲིད་པས། བློན་པོ་རྣམས་ཀྱིས་སུའི་སྲས་ཡིན་
པར་བརྟག་དགོས་དོན་མེད། ཡང་། རྒྱལ་པོ་ཁྲི་ལྡེ་གཙུག་བཙན་དེ་ཆབ་
སྲིད་ཀྱི་འཕྲིན་ལས་ལ་ཐུགས་བྲེལ་ཆེ་བས། རིང་པོ་ཞིག་ལ་བཙུན་མོ་གཉིས་ཀྱི་
སུ་དང་ཡང་མ་བཤོས་པའི་དབང་དུ་བཏང་ནའང་། བཙུན་མོ་རྣམ་གཉིས་
དང་རྒྱུན་དུ་འགྲོགས་པའི་འཁོར་གཡོག་རྣམས་དང་ཁྱད་པར་དུ་སྐྱེ་གཡོག་བྱེད་
མཁན་ཚོས་གསལ་བོར་ཤེས་པས། བོད་ཀྱི་རྒྱལ་བློན་རྣམས་ཀྱིས་རྒྱལ་སྲས་
འཕྲོག་རྩོད་བྱེད་དུ་འཇུག་པ་དང་། ཞང་པོ་ངོས་འཛིན་དུ་འཇུག་པའི་ཐབས་
དེ་འདྲ་རྡུགས་པོ་སྤྱད་དོན་ཡེ་ནས་མེད། ཡང་ཞིག་བཤད་ན་རྒྱལ་སྲས་ཁྲི་སྲོང་
ལྡེ་བཙན་དེ་དངོས་གནས་འཕགས་པ་འཇམ་དཔལ་ གྱི་ སྤྲུལ་པ་ཡིན་པས་མ་
གཏོགས། ལོ་གཅིག་ཙམ་གྱི་བྱིས་པ་ཞིག་གིས་རང་གི་ཞང་པོ་གང་ཡིན་པ་ཤེས་
ཐབས་མེད་ལ། ང་ཁྲི་སྲོང་ལྡེ་བཙན་རྒྱ་ཚ་ལགས། ། སྣ་ནམ་ཞང་གི་ཅི་བགྱི་
འཚལ། ། ཞེས་པའི་གཏམ་དེ་བས་ཀྱང་སྨྲ་མི་ཤེས། དེ་ལས་ཀྱང་ངོ་མཚར་
བ་ནི་ཤར་རྡོ་ཉི་ཟླ་ནས་ནུབ་ཆུ་བོ་གང་གཱ་བར་གྱི་ས་ཡི་ཁྱོན་ལ་དབང་མཛད་པའི་
བོད་ཀྱི་རྒྱལ་བློན་རྣམས་ཐབས་རྡུགས་ནས། བྱིས་པ་ལོ་གཅིག་ཅན་གྱི་ངག་
ཚད་མར་འཛིན་པ་དེ་རེད། །
ཡང་། ང་ཁྲི་སྲོང་ལྡེ་བཙན་རྒྱ་ཚ་ཡིན། ། ཁྱོད་སྣ་ནམ་ཞང་གི་ཅི་བགྱི་
འཚལ། ། ཟེར་ནས་རྒྱའི་པང་དུ་མཆོང་ཞེས་པ་དེ་ལས། སྐབས་དེའི་རྒྱལ་པོ་
ཁྲི་སྲོང་ལྡེ་བཙན་གྱི་ཞབས་འཛུགས་དགའ་སྟོན་སྟེང་དུ་རྒྱའི་འཐུས་ཚབ་ཀྱང་
ཞུགས་ཡོད་པ་བསྟན་ཀྱང་། རྒྱའི་ཡིག་ཚང་དུ་གྱིམ་ཤིང་ཀོང་ཇོ་ལ་སྲས་ཤིག་
འཁྲུངས་ཚུལ་དང་། དེའི་ཞབས་འཛུགས་དགའ་སྟོན་དུ་རྒྱ་ནས་ཀྱང་དགའ་
143



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
སྟོན་རྟེན་འབྲེལ་ཞུ་བའི་མགྲོན་ཚབ་མངགས་པ་དང༌། ཁྲི་སྲོང་ལྡེ་བཙན་གྱིས་
དངོས་གནས་རྒྱ་ཞང་ངོས་ཟིན་པ་ཡིན་ན། དེ་ནི་གྱིམ་ཤིང་ཀོང་ཇོའི་རྒྱལ་ཁ་
ཞིག་ཡིན་པར་མ་ཟད། ཐང་རྒྱལ་ཁབ་ཀྱི་རྒྱལ་ཁ་ཞིག་ཀྱང་ཡིན་པས། དེ་
འདྲའི་དོན་ཆེན་ཞིག་རྒྱའི་ཡིག་ཚང་དུ་མི་འགོད་པར་བསྐྱུར་མི་སྲིད། འདི་
ལས་ཀྱང་གྱིམ་ཤིང་ཀོང་ཇོ་དང་སྣ་ནམ་བཟའ་བཞི་སྟེངས་གཉིས་ཀྱིས་སྲས་ཁྲི་
སྲོང་ལྡེ་བཙན་འཕྲོག་རྩོད་བྱས་པའི་སྐོར་གྱི་བཤད་རྒྱུན་དེར་བདེན་ལུགས་ཀྱི་ཆ་
ཇི་ཙམ་ཞིག་མཆིས་པ་ཤེས་ཐུབ་ངེས་རེད། དེས་ན་སྦ་གསལ་སྣང་གིས་རྟོག་
བཟོ་བྱས་པ་ཡིན་ནམ་ཟེར་ན། མཁས་པ་ཆེན་པོའི་གསུང་ལ་མཐའ་གཅིག་ཏུ་
ཁ་ཚོན་གཅོད་མི་ནུས་མོད། འོན་ཀྱང་རྒྱལ་བའི་བཀའ་བསྟན་ཁྲོད་ཀྱི་སྟོན་པ་
ཤཱཀྱ་ཐུབ་པའི་སྐྱེས་རབས་རྣམས་ལ་མཇལ་ན་བོད་ཀྱི་རྒྱལ་བློན་དག་གིས་རྒྱལ་བུ་
ཁྲི་སྲོང་ལྡེ་བཙན་སུའི་བུ་ཡིན་པ་བརྟག་ཆེད། ཁོང་མོ་གཉིས་ལ་སྲས་འཕྲོག་
རྩོད་བྱེད་དུ་བཅུག་པའི་གཏམ་རྒྱུད་དེ་ནི་《མདོ་མཛངས་བླུན་》ཁྲོད་ཀྱི་“ཁྱིམ་
བདག་དབྱིག་པ་ཅན་གྱི་ལེའུ་”ལས། “ རྒྱལ་པོ་དེ་ལ་ཡང་བུད་མེད་གཉིས་
ཤིག་བུ་གཅིག་ལ་རྩོད་དེ། རྒྱལ་པོ་བློ་མཁས་པས་བརྟགས་ནས་བུད་མེད་
གཉིས་ལ་འདི་སྐད་ཅེས་སྨྲས་སོ། ། ཁྱེད་གཉིས་ཀྱིས་བུའི་ལག་པ་རེ་རེ་ནས་
བཟུང་སྟེ་དྲོངས་ལ་གང་གིས་ཐོབ་པ་བུ་ཁྱེར་ཞིག་ཅེས་བསྒོ་བ་དང་། བུའི་མ་
མ་ཡིན་པ་དེས་ནི་བུ་ལ་སྙིང་རྗེ་མེད་པས་སྣད་ཀྱིས་མི་དོགས་ཏེ་མཐུ་ཅི་ཡོད་པས་
དྲངས་སོ། ། བུའི་མ་གང་ཡིན་པ་དེས་ནི་བུ་ལ་བྱམས་པས་སྣད་ཀྱིས་དོགས་ཏེ་
སྟོབས་ཀྱིས་ཐུབ་ཀྱང་དྲག་ཏུ་མི་འདྲེན་ཏོ། ། རྒྱལ་པོས་ཀྱང་རྟོགས་ནས་དྲག་
ཏུ་དྲངས་པ་དེ་ལ་འདི་ནི་ཁྱོད་ཀྱི་བུ་མ་ཡིན་ཏེ། བུད་མེད་ཅིག་ཤོས་ཀྱི་བུ་ཡིན་
144



༄༅།ཁྲི་སྲོང་ལྡེ་བཙན་བཙུན་མོ་སུ་ཞིག་ལ་སྐྱེས་པའི་སྐོར་གླེང་བ།
-
--
པས་ན་དྲང་པོར་སྨྲོས་ཤིག་ཅེས་བྱས་པ་དང་། དལ་གྱིས་འདྲེན་པའི་བུ་ཡིན་
པར་གྱུར་ ཏེ་བུ་ཁྱེར་ རོ། །” ཞེས་ པའི་ བྱུང་ རིམ་ བཤུས་ པ་ ཙམ་ དུ་ ཟད།
གཏམ་རྒྱུད་ཁག་གཉིས་ཀུན་ནས་མཚུངས་པ་འདིར་གཞིགས་ན། སྲས་ཁྲི་
སྲོང་ལྡེ་བཙན་འཕྲོག་རྩོད་བྱས་པའི་གཏམ་རྒྱུད་དེ་ནི་རྩོམ་པ་པོས་རང་གི་བརྗོད་
འདོད་ཀྱི་བསམ་བློ་མཚོན་པར་བྱེད་པ་དང་སྐབས་བབ་ཀྱི་དགོས་མཁོ་སྐོང་ཆེད།
སྟོན་པ་ཤཱཀྱ་ཐུབ་པ་སྔོན་རྒྱལ་པོ་མཛེས་པ་བྱ་བར་འཁྲུངས་དུས་ཐབས་དང་ཤེས་
རབ་ལ་བརྟེན་ནས་དམངས་ཀྱི་བདེན་རྫུན་ཞལ་ལྕེ་དྲང་བོར་བཅད་པའི་བྱུང་
རིམ་ལ་དཔེ་བྱས་ནས་རྟོག་བཟོ་བྱས་པ་ཞིག་ཡིན་ནམ་སྙམ།
ཡང་། 《ཐང་ཡིག་》སོགས་ལས་སྣ་ནམ་བཟས་ཀོང་ཇོའི་སྲས་འཕྲོག་
པའི་ཚེ་གྱིམ་ཤིང་ཀོང་ཇོས་སྨྲེ་སྔགས་བཏོན་ཞིང་ནུ་མ་བསྟན་ཡང་། སྣ་ནམ་
བཟས་ནུ་མ་ལ་རྫས་བྱུགས་ནས་འོ་མ་ཕབ་པས་ངོ་མ་ཤེས་པར་རྒྱལ་བུ་སྣ་ནམ་
བཟའ་ལ་ཤོར། ཀོང་ཇོས་བུ་འདིས་བདག་ལ་ད་ནི་མི་ཕན་པས་བོད་ཡུལ་
འཕུང་བར་བྱའོ་ཟེར་ནས། རྗེའི་གདུང་རབས་འཆད་པའི་ཕྱིར་བླ་རི་སེང་གེ་
གནམ་དུ་འཕྱོང་བ་འདྲ་བའི་རྩེ་མོར་མངལ་ཁྲག་གིས་འཁོར་ལོ་བྲིས་ཏེ་མཆོད་
རྟེན་གྱིས་མནན། བློན་པོ་རིག་པ་ཅན་རྒྱུན་འཆད་པའི་ཕྱིར་བློན་པོའི་བླ་རི་
སོག་པོ་ཁྲོས་པ་འདྲ་བའི་སྣ་བཅད། མུ་གེ་འབྱུང་པའི་ཕྱིར་མི་སྣའི་རི་འབྲས་
ཀྱི་ལྗང་པ་འདྲ་བའི་རྩ་བ་བཅད། ཀླུའི་གནོད་པ་འབྱུང་བའི་ཕྱིར་མོང་མཁར་
གྱི་རི་ཁྱུང་ནམ་མཁའ་ལ་ལྡིང་བ་འདྲ་བའི་མཆུ་བཅད་ཅེས་པ་དེའང་ཞིབ་ཏུ་
བརྟགས་ན་རྣ་བར་སྙན་པ་ཞིག་མ་རེད། 《ཏུན་ཧོང་གཏེར་ཡིག་》ལྟར་ན་
རྒྱལ་པོ་ཁྲི་ལྡེ་གཙུག་བཙན་དགུང་ལོ་བདུན་གྱི་ཐོག་གྱིམ་ཤིང་ཀོང་ཇོ་ཁབ་ཏུ་
145



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
བཞེས་པ་ དང་། 《ཐང་ཡིག་གསར་ རྙིང་》ལྟར་ན་ རྒྱལ་ པོ་ དགུང་ ལོ་ བཅུ་
གསུམ་ཐོག་གྱིམ་ཤིང་ཀོང་ཇོ་ཁབ་ཏུ་བཞེས། དེས་ན་རྒྱལ་པོ་དགུང་ལོ་བདུན་
ནམ་བཅུ་གསུམ་ཅན་ཞིག་ལ་བཙུན་མོ་དེ་དང་ལོ་མཉམ་པ་ཞིག་བསུ་པ་ལས།
ལོ་ཉི་ཤུ་ལྷག་ལ་སོན་པའི་བུད་མེད་ཅིག་ལེན་མི་སྲིད། གྱིམ་ཤིང་ཀོང་ཇོ་བོད་
ལ་ཕེབས་དུས་ལོ་ན་ཆུང་བ་《ཐང་ཡིག་གསར་མ་》ལས། “ གོང་མས་ཀོང་ཇོ་
ལོ་ན་གཞོན་པར་སེམས་ནས་དར་དང་གོས་ཆེན་ཡུག་ཁྲི་ཕྲག་འགའ་ཙམ་དང་།
རྩེད་མོ་ མཁན་ དང༌ བཟོ་ པ་ སྣ་ ཚོགས་ པའི་ རྫོང་ སྟ་ གྱ་ ནོམ་ པ་ བསྟར་ ཅིང་།
ཆིག་ཚི་ཞེས་བྱའི་རོལ་མོ་དཀྲོལ་མཁན་ཀྱང་མངགས། གོང་མ་སྙིང་རྗེ་ཚད་
མེད་པ་ ཞིག་ སྐྱེས་ ནས། ཧྲི་ ཕིན་ ཞན་ གྱི་ བཙོན་ མ་ རྣམས་ བཙོན་ བཀྲོལ་
བཏང༌།” ཞེས་བཀོད་པ་ལས་ཀྱང་མངོན་པར་མཚོན། དེས་ན་གྱིམ་ཤིང་ཀོང་
ཇོ་བོད་ལ་ཕེབས་ཚེ་དགུང་ལོ་བཅུ་ལྷག་ཅིག་ཡིན་པའི་དབང་དུ་བཏང་ན་རྒྱ་
ཡུལ་ དུ་ རྩིས་ སོགས་ རིག་ གནས་ ལ་ དེ་ འདྲ་ མཁས་ པར་ སྦྱང་ ཁོམ་ མེད་ པས།
བོད་ཀྱི་བླ་རི་སེང་གེ་གནམ་འཕྱོང་འདྲ་བའི་རྩེ་མོར་མངལ་ཁྲག་གིས་འཁོར་ལོ་
བྲིས་ཏེ་མཆོད་རྟེན་གྱིས་མནན་ན་རྗེའི་གདུང་རབས་འཆད་པ་དང༌། བླ་རི་
སོག་པོ་ ཁྲོས་པ་འདྲ་བའི་ སྣ་ བཅད་ན་བློན་པོ་ རིག་ པ་ ཅན་གྱི་རྒྱུན་འཆད་པ།
མི་སྣའི་རི་འབྲས་ཀྱི་ལྗང་པ་འདྲ་བའི་རྩ་བ་བཅད་ན་བོད་ལ་མུ་གེ་འབྱུང་བ།
རི་ཁྱུང་མཁའ་ལ་ལྡིང་བ་འདྲ་བའི་མཆུ་བཅད་ན་ཀླུའི་གནོད་པ་འབྱུང་པ་ཤེས་
མི་སྲིད། གལ་ཏེ་ཁོང་ མོ་ རྩིས་ དང་ ས་དཔྱད་ ལ་ མཁས་ པ་ཞིག་ཡིན་ཡང་།
སྐབས་དེར་སྟོབས་འབྱོར་མངའ་ཐང་ཆེ་བའི་ཐང་རྒྱལ་རབས་ཀྱི་འཐབ་པའི་ཟླ་
དང་། གྲོགས་ཀྱི་དོ་བྱས་ཆོག་པའི་བོད་ཀྱི་རྗེ་བློན་རྣམས་ཀྱིས་རང་གི་གདུང་
146



༄༅།།ཁྲི་སྲོང་ལྡེ་བཙན་བཙུན་མོ་སུ་ཞིག་ལ་སྐྱེས་པའི་སྐོར་གླེང་བ།
---
--
-
-
-
-
-
-
-
རབས་དང་། རྒྱལ་ཁབ། མི་རིགས་བཅས་ལ་མི་རབས་ནས་མི་རབས་སུ་
གནོད་པའི་ལས་དེ་འདྲ་བྱེད་པར་ལྟད་མོ་བལྟས་ནས་སྡོད་མི་སྲིད།
ཡང་། བཤད་རྒྱུན་དེ་དང་ཅུང་ཟད་མི་འདྲ་བ་ཞིག་ཡོད་པ་ནི་ཉང་ཉི་
མ་འོད་ཟེར་གྱིས་བརྩམས་པའི་《ཆོས་འབྱུང་མེ་ཏོག་སྙིང་བོ་སྦྲང་རྩིའི་བཅུད་》
ལས། “ རྒྱལ་བོ་ཁྲི་ལྡེ་གཙུག་བཙན་དང་། གྱིམ་ཤིང་ཀོང་ཇོ་གཉིས་ཕོ་བྲང་
བྲག་དམར་ན་རིན་པོ་ཆེའི་ཁྲི་སྟེང་ན་གཟིམས་ནས་བཞུགས་པ་ལ་འཕགས་པ་
འཇམ་དཔལ་གྱི་ཐུགས་ཁ་ནས་འོད་ཟེར་སྣ་ལྔའི་སྣ་ལ། གསེར་གྱི་ཁྱེའུ་ཆུང་
ཚོན་གང་བ་ཞིག་གྱིམ་ཤིང་ཀོང་ཇོའི་མངལ་དུ་སྤྲོས་ནས་ཞུགས་པ་ལས། དེ་
ཡང་ཡུམ་གྱི་མནལ་ལམ་ན་ཤར་ཕྱོགས་ནས་འོད་ཉི་མ་ཤར་བ་ལྟ་བུ་ཞིག་བྱུང་
ནས་མངལ་དུ་ཞུགས་པ་རྨིས། ཚུལ་དེ་ལྟ་བུ་ཡབ་རྒྱལ་པོ་ལ་སྨྲས་པས། བར་
སྣང་གི་ལྷ་ཕྲན་ཞིག་རང་རེའི་བུར་འོང་བ་ཡིན་ཏེ་ཡོང་གསུངས་སོ། ། རྨི་ལམ་
དེ་ཤིན་ཏུ་བཟང་གསུངས་ནས་ཡབ་རྒྱལ་པོ་ཤིན་ཏུ་དགྱེས་སོ། ། དེ་ནས་ཡུམ་
ལུས་མི་བདེ་བ་གང་ཡང་མེད་པར་འགུལ་བ་དང་འཕར་བ་དང་འཕྲིག་པ་ལ་
སོགས་པ་ བྱུང་ བ་ དང་། ཤེས་ པ་ གསལ་ བ། ལུས་ ཡང་ བ། བདེ་ བ།
ཉོན་མོངས་མི་སྐྱེ་བར་གྱུར་ཏོ། །” ཞེས་པ་དེ་ལས་ཀྱང་རྒྱལ་པོ་ཁྲི་སྲོང་ལྡེ་
བཙན་དེ་ཉིད་སྐྱེ་བོ་གཞན་ལས་ཁྱད་དུ་འཕགས་པ་ཞིག་ཡིན་པར་མཚོན་པ་ལས།
ལོ་རྒྱུས་ཀྱི་དངོས་དོན་མང་པོ་ཡོད་པར་མི་སྙམ། རྒྱུ་མཚན་ནི། རྒྱལ་པོ་ཁྲི་
སྲོང་ལྡེ་བཙན་གྱིམ་ཤིང་ཀོང་ཇོའི་ལྷུམས་སུ་ཞུགས་ཚེ་དེ་འདྲའི་ངོ་མཚར་པའི་རྨི་
ལྟས་བྱུང་རྗེས། ཡབ་རྒྱལ་པོར་དེ་ལུགས་ཀྱིས་ཞུས་ནས་ ཁོང་ ཡང་ ཤིན་ ཏུ་
དགྱེས་པ་དང་། གྱིམ་ཤིང་ཀོང་ཇོར་མངལ་སྦྲུམ་པའི་རྟགས་ཁྱད་པར་ཅན་དེ་
147



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
འདྲ་མང་པོ་ཞིག་བྱུང་བ་ཡིན་ན། གྱིམ་ཤིང་ཀོང་ཇོར་མངལ་སྦྲུམ་པ་རྒྱལ་པོ་
ཁྲི་ལྡེ་གཙུག་བཙན་གྱིས་ཤེས་ཟིན་པས། སྣ་ནམ་བཟས་རྒྱལ་བུ་ཁྲི་སྲོང་ལྡེ་
བཙན་འཕྲོག་རྗེས་རྒྱལ་པོས་བཀའ་བཙན་པོས་སྲས་ཕྱིར་སྤྲོད་དུ་འཇུག་པ་ལས།
བྱིས་པ་ལོ་གཅིག་ཙམ་ལ་རང་གི་མ་དང་ཞང་པོ་སུ་ཡིན་པ་འདྲི་བའི་དགོས་མེད་
ཀྱི་ངལ་བ་དེ་འདྲ་བྱེད་དོན་སྤུ་ཙམ་ཡང་ཡོད་པ་མ་རེད།
དེས་ན་བོད་ཀྱི་ལོ་རྒྱུས་སྨྲ་བ་རྣམས་ཀྱིས་རྒྱལ་པོ་ཁྲི་སྲོང་ལྡེ་བཙན་ རྒྱུ་
བཟའ་ལ་འཁྲུངས་པར་གསུང་དོན་ཅི་ཡིན་ཟེར་ན། དེ་ནི་རྒྱལ་པོ་ཁྲི་སྲོང་ལྡེ་
བཙན་ནི་ཆོས་སྲིད་ཟུང་གི་འཕྲིན་ལས་ལ་བཙན་པོ་གོང་མ་རྣམས་ལས་ཀྱང་
མཁས་ཤིང་མཛངས་ལ། དེས་རྒྱལ་རབས་གོང་མ་རྣམས་ཀྱི་མངའ་ཁོངས་སྲ་
བརྟན་དུ་ བཏང༌ ཐོག་ མུ་ མཐུད་ དུ་ མཐའ་ བཞིར་ དཔུང་ འཇུག་ བྱས་ ནས།
ཤར་མི་ཉག་ནས་ནུབ་སྟག་གཟིག་བར་དང་། ལྷོ་རྒྱ་གར་གྱི་ཆུ་བོ་གང་གཱ་ནས་
བྱང་ལི་ཡུལ་བར་དུ་རྒྱ་བསྐྱེད་པས། འཛམ་གླིང་སུམ་གཉིས་ཁྱོན་ལ་དབང་
བསྒྱུར། ཞེས་པ་དང་། འཛམ་གླིང་རྒྱལ་པོ་ཁྲི་སྲོང་ལྡེ་བཙན།) ཞེས་པའི་
མཚན་སྙན་ཐོགས།“ གཙུག་ལག་ཁང་མང་པོ་བཞེངས་པ་དང༌། རབ་བྱུང་
བའི་སྡེ་ ཐོག་ མར་ བཙུགས་ ཤིང་ལོ་ཙཱ་ བ་ མང་ པོ་ ཕྱོགས་ གཅིག་ ཏུ་ བསྡུས་ ཏེ།
ཆོས་སྔར་ལས་མང་བ་ཞིག་བོད་ལ་བསྒྱུར་ནས་ནང་པའི་བསྟན་པ་རྒྱ་ཆེར་སྤེལ་
བས། ཁྲི་སྲོང་བཙན་དུས་ཀྱི་བསྟན་པ་ལྟ་བུ་རྒྱ་གར་དུ་ཡང་མ་བྱུང་”2 ཞེས་
པའི་གཏམ་དུ་གྲགས། མདོར་ན་《ཏུན་ཧོང་གཏེར་ཡིག་》ལས། “ བཙན་
པོ་འདི་ལས་ཆབ་སྲིད་ཆེ་བ། སྔོན་ཆད་གདུང་རབས་ཀྱིས་མཛད་པ་ལ་ནི་མ་
བྱུང་ངོ༌། །”ཞེས་པ་ལྟར་བོད་ཀྱི་མངའ་ཁོངས་རྒྱ་བསྐྱེད་པ་དང་རིག་གནས་
148



༄༅ཁྲི་སྲོང་ལྡེ་བཙན་བཙུན་མོ་སུ་ཞིག་ལ་སྐྱེས་པའི་སྐོར་གླེང་བ།
འཕེལ་རྒྱས་སུ་གཏོང་བར་བཀའ་དྲིན་རི་རབ་ལྟར་ལྗིད་པས། ཕྱིས་འབྱུང་ལོ་
རྒྱུས་སྨྲ་བ་རྣམས་ཀྱིས་རྒྱལ་པོ་ཁྲི་སྲོང་ལྡེ་བཙན་ལ་ཆེས་ཆེར་བསྟོད་པའི་ཆེད་དུ་
ཁོང་གི་ཆོ་འབྲང་ཡང་ཐང་རྒྱལ་རབས་ཀྱི་རྒྱུད་ལ་གཏུག་པ་རེད། དེ་ཡང་ཐང་
རྒྱལ་རབས་ནི་སྐབས་དེར་སྟོབས་འབྱོར་མངའ་ཐང་དར་ལ་རྒྱས་པའི་རྒྱལ་ཁབ་
ཡིན་པ་དང་། རྒྱ་ནག་གོང་མ་ལ་འཇམ་པའི་དབྱངས་ཀྱི་སྤྲུལ་བ་མང་དུ་བྱོན།
ཞེས་པ་དང༌། “འཇམ་དབྱངས་གོང་མ་” སོགས་སུ་འབོད་པའི་རྐྱེན་གྱིས་སོ།
དེ་ནི་རྒྱ་གར་བྲམ་ཟེ་རིགས་ཀྱི་རིགས་རུས་མཆོག་དམན་གྱི་ལྟ་བའི་ཤན་ཤུགས་
ཏེ། རང་རེ་བོད་ལ་སྔར་ནས་ཡོད་པ་རྒྱལ་པོ་གཉའ་ཁྲི་བཙན་པོའི་རུས་རྒྱུད་
ཤཱཀྱ་རྒྱལ་རྒྱུད་ལ་གཏུག་པ་དང༌། བོད་རིགས་ནི་རྒྱ་གར་གྱི་རྒྱལ་པོ་རུ་པ་ཏི་
ལས་མཆེད་པར་བཤད་པ། བློན་པོ་རུ་ལས་སྐྱེས་ཡར་ལ་ཤམ་པོའི་བུར་སྐྱེས་པ།
གླིང་རྗེ་གེ་སར་ལྷ་ཚངས་པའི་སྲས་སུ་འཁྲུངས་པ་སོགས་ཀྱིས་མཚོན།
ཡང་ན། རྒྱ་བོད་གཉིས་རྒྱལ་པོ་གནམ་རི་སྲོང་བཙན་གྱི་སྐུ་རིང་ནས་
འཁྲུག་རྩོད་བྱས་པའི་འཁོན་སེམས་དོར་ཏེ། མི་རབས་ནས་མི་རབས་སུ་ཕན་
ཚུན་མཛའ་བརྩེ་མཐུན་སྒྲིལ་ཡོང་བའི་དོན་དུ་ལོ་རྒྱུས་སྨྲ་བ་རྣམས་ཀྱིས་སྨྱུ་གུའི་
རྩེ་མོའི་སྒྱུ་འཕྲུལ་ལ་བརྟེན་ནས་སྣ་ནམ་བཟའ་བཞི་སྟེངས་ལ་འཁྲུངས་པའི་རྒྱལ་
བུ་ཁྲི་སྲོང་ལྡེ་བཙན་དེ་གྱིམ་ཤིང་ཀོང་ཇོར་བྱིན་ནམ་སྙམ།
རྒྱལ་པོ་ཁྲི་སྲོང་ལྡེ་བཙན་གྱིམ་ཤིང་ཀོང་ཇོ་ལ་འཁྲུངས་པ་ཡིན་མིན་རྒྱལ་པོ་
དེ་འཁྲུངས་པའི་ལོ་ཚིགས་ལ་དཔྱད་ནའང་གསལ་བོར་རྟོགས། དེ་ཡང་ལོ་
རྒྱུས་ཡིག་ཚང་རྣམས་ཁ་མི་མཚུངས། ཚལ་པ་ཀུན་དགའ་རྡོ་རྗེས་བརྩམས་
པའི་《དེབ་ ཐེར་དམར་པོ་》དང༌། ས་སྐྱ་བསོད་ནམས་ རྒྱལ་ མཚན་ གྱིས་
149



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
བརྩམས་པའི་《རྒྱལ་རབས་གསལ་བའི་མེ་ལོང་》། དཔའ་བོ་གཙུག་ལག་ཕྲེང་
བས་བརྩམས་པའི་《ཆོས་འབྱུང་མཁས་པའི་དགའ་སྟོན་》སོགས་སུ་ལྕགས་རྟ་སྟེ་
སྤྱི་ལོ་ 790ལ་ འཁྲུངས་ནས། སྤྱི་ལོ་794ལ་ གྱིམ་ ཤིང་ ཀོང་ ཇོ་ འདས་ པར་
གསུངས། ལོ་ཚིགས་དེ་ལྟར་ན་གྱིམ་ཤིང་ཀོང་ཇོ་ཐང་ཏེད་ཙུང་(/t#)གི་
ཀོང་ཏེའི་ཁྲི་ལོ་གཉིས་པ་ (སྤྱི་ལོ་764)ལ་བོད་དུ་སླེབས་པ་ཡིན་པས།《ཐང་ཡིག་
རྙིང་མ་》ལས། “ གོང་མ་ཀྲུང་ཙུང་༧ནས་རང་གིས་གཉོར་བའི་དབྱུང་ཝང་
ཧྲིག་ལི་ བྱ་ བའི་ སྲས་ མོའི་ མིང་ དུ་ ཅིན་ ཁྲིན་ ཀོང་ ཇོར་ གསོལ་ ནས་ བྷོད་ དུ་
བརྫངས།” ཟེར་བ་དང་། སྤྱི་ལོ་823ལོར་ལྷ་སའི་གཙུག་ལག་ཁང་གི་མདུན་
དུ་བཙུགས་ པའི་《དབོན་ཞང་རྡོ་རིང་》གི་ཤར་ངོས་སུ་ རྒྱལ་པོ་ཁྲི་ལྡེ་གཙུག་
བཙན་གྱིས་ཅིན་ལུང་ཟེར་བ་གོང་མ་ཐང་ཀྲུང་ཙུང་གི་ཁྲི་ལོ་ལ་ཅིན་ཤིང་ཀོང་ཇོ་
ཁབ་ཏུ་བླངས་ནས། དབོན་ཞང་དུ་གྱུར་ཟེར་བ་དང་བར་ཐག་ཧ་ཅང་རིང་བ་
རེད། དེ་མིན་སྤྱི་ལོ་790ནི་གོང་མ་ཐང་ཏེ་ཙུང(jf ##)ཁྲིར་བཞུགས་པའི་
ལོ་བཅུ་གཉིས་པར་བབ་པས། རྒྱལ་པོ་ཁྲི་སྲོང་ལྡེ་བཙན་གྱིས་བློན་སྟག་དགྲ་ཀླུ་
ཁོང་གི་དམག་འཐབ་བྱས་རྗེས་ལ་བསྟོད་བསྔགས་བྱེད་ཆེད་བཙུགས་པའི་ ལྷ་
སའི་པོ་ཏ་ལ་མདུན་གྱི་《ཞོལ་རྡོ་རིང་》ངོས་སུ། “ ཀེང་ཤིར་དྲང་བའི་དམག་
དཔོན་ཆེན་ཕོར་ཞང་མཆིམས་རྒྱལ་ཟགས་ཤུ་ཐེང་དང༌། བློན་སྟག་སྒྲ་ཀླུ་ཁོང་
གཉིས། བཀལ་སྩལད་ཏེ། ཀེང་ཤིར་དྲངས་ནས། ཅིའུ་ཅིར་ གྱི་ རབ་
ངོགས་སུ་རྒྱ་དང་ཐབ་མོ་ཆེན་ཕོ་བྱས་ཏེ། བོད་ཀྱིས་གཡུལ་བཟློག་ནས། རྒྱ་
མང་པོ་བདུངས་པས། རྒྱ་རྗེ་ཀྲུང་པེང་ཝང་ཡང་། ཀེང་ ཤེའི་མཁར་ནས་
ཕྱུང་སྟེའ་སྙེམ་ཅིའུར་བྲོས་” ཞེས་པ་དང་། 《ཐང་ཡིག་རྙིང་མ་》ལས།
150



༄༅།།ཁྲི་སྲོང་ལྡེ་བཙན་བཙུན་མོ་སུ་ཞིག་ལ་སྐྱེས་པའི་སྐོར་གླེང་བ།
=།
“ ཀོང་ཏེའི་ཁྲི་ལོ་དང་པོར་ (སྤྱི་ལོ་763) ...... བྷོད་ཀྱིས་འ་ཞ་དང་ཏང་ཞང་གི་
འཇང་བ་བསྡོམས་པས་དམག་ཁྲི་ཚོ་ཉི་ཤུ་ ལྷག་ཁྲིད་དེ། ལུང་ཀོང་ཏུའུ་ནས་
ཤར་ཕྱོགས་སུ་རྒོལ་བར་འོངས། ཀོ་ཙི་དབྱི་ཡིས་དམག་ཕྱིར་དྲངས། གོང་
མའང་ཧྲན་ཀྲིག་ཏུ་ཕེབས། རྒྱལ་ས་ཤོར། བྷོད་དུ་མགོ་བཏགས་པའི་དམག་
དཔོན་ཀོ་བྱ་བས་ བྷོད་དམག་ཁྲིད་དེ་ཧྲང་ཏུའུ་མཁར་ དུ་སླེབས། བྷོད་ཀྱི་
དམག་དཔོན་ཆེན་པོ་སྟག་སྒྲ་ཀླུ་ཀོང་སོགས་ཀྱིས་པཱིན་ཝང་གི་སྲས་ཀོང་ཝུའུ་ཝང་
ལིས་ཁྲིན་ཧོང་བྱ་བ་གོང་མར་བསྐོས་” ཟེར་བའང་རྒྱལ་པོ་ཁྲི་སྲོང་མ་འཁྲུངས་
གོང་གི་ལོ་རྒྱུས་ཡིན་དགོས་པས། ཚད་མར་འཛིན་མི་ཕོད།
ལོ་ཚིགས་དེ་དང་མི་མཐུན་པ་ནི་《ཏུན་ཧོང་གཏེར་ཡིག་》ལས། “ ཡོས་
བུའི་ལོ་ལ་(སྤྱི་ལོ་739)བཙན་པོ་དབྱརད་ཆབ་སྲིད་ལ་བེག་དུ་གཤེགསྟེ། སྲས་
ལྷས་བོན་དྲོན་ན་བཞུགས། བཞུགས་པ་ལས་ནོངས། བཙན་པོ་ཡབ་དགུན་
བོད་ཡུལ་དུ་སླར་གཤེགས། བཙན་མོ་ཀིམ་ཁོང་ཅོ་ནོངས་པར་ལོ་ཆིག །
རྟའི་ལོ་(སྤྱི་ལོ་742)
་ བཙན་པོ་ཁྲི་སྲོང་ལྡེ་བརྩན་བྲག་མར་དུའ་བལྟམ་”
ཞེས་པ་དེ་རེད། དེ་རྒྱལ་དབང་ལྔ་བ་ཆེན་པོས་རྒྱལ་པོ་ཁྲི་སྲོང་ལྡེ་བཙན་ཆུ་རྟ་
ལོར་འཁྲུངས་བར་གསུངས་པ་དང་ཀུན་ནས་མཐུན་ལ། 《ཐང་ཡིག་རྙིང་མ་》
ལས། “ ཐེན་པོ་ཡི་ཁྲི་ལོ་བཅུ་བཞི་པ་ (སྤྱི་ལོ་755)ལ་བཙན་པོ་ཁྲི་ལྡེ་གཙུག་
བཙན་དགུང་དུ་གཤེགས། རྒྱལ་བུ་ཁྲི་སྲོང་ལྡེ་བཙན་རྒྱལ་སར་བསྐོས་” ཟེར་
བར་ཡང་མི་འགལ་ཏེ། ཡིག་ཚང་ཕལ་ཆེ་བར་ཁྲི་སྲོང་ལྡེ་བཙན་གྱིས་དགུང་ལོ་
བཅུ་གསུམ་ཐོག་རྒྱལ་ས་བཟུང་ཟེར་བ་ལྟར་བརྩིས་ན་(རྒྱལ་སར་བསྐོས་པའི་ལོ་
གྲངས་ལས་དགུང་ལོ་བཅུ་གསུམ་འཐེན་ན་ལྷག་གྲངས742ཡིན།)དེ་འཁྲུངས་ལོ་སྤྱི་ལོ་
151



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
742ལ་འབབ་པས་སོ། ། དེ་མིན་ལྷ་སའི་པོ་ཏ་ལ་མདུན་གྱི་《ཞོལ་རྡོ་རིང་》
དང༌། 《ཏུན་ཧོང་གཏེར་ཡིག》《ཐང་ཡིག་རྙིང་མ་》སོགས་སུ་རྒྱལ་པོ་ཁྲི་སྲོང་
ལྡེ་བཙན་གྱི་རིང་ལ་(སྤྱི་ལོ་763)བློན་པོ་སྟག་སྒྲ་ཀླུ་ཁོང་གིས་བོད་དམག་ཁྲི་ཕྲག་
འགའ་ཁྲང་ཨན་ལ་དྲངས་ནས་རྒྱ་རྗེ་ཐང་ཏེད་ཙུང་(Jཟླ/t#)ཁྲི་ལས་ཕབ་ཅེས་
བཀོད་པ་ལའང་མི་འགལ་བས་ཅུང་ཟད་དག་པར་སྙམ། དེས་ན་《ཏུན་ཧོང་
གཏེར་ཡིག་》ཏུ་རྒྱལ་པོ་ཁྲི་སྲོང་ལྡེ་བཙན་དེ་གྱིམ་ཤིང་ཀོང་ཇོ་དང་འཇང་ཚ་ལྷ་
དབོན་གཉིས་འདས་པའི་ལོ་གསུམ་པ་སྟེ་སྤྱི་ལོ་742ལ་ད་གཟོད་འཁྲུངས་པར་
བཀོད་པས། གྱིམ་ཤིང་ཀོང་ཇོ་དང་ཁྲི་སྲོང་ལྡེ་བཙན་གཉིས་ཡུམ་སྲས་ སུ་
འགྱུར་ཐབས་མེད་པ་རེད། གྱིམ་ཤིང་ཀོང་ཇོ་སྤྱི་ལོ་739ལ་གཤེགས་པ་《ཐང་
ཡིག་གསར་མ་》ལས་ཀྱང་གསལ་བོར་བཀོད་པས་སོ། །
བོད་ཀྱི་གནའ་བོའི་གཏེར་ཡིག་དང་རྒྱའི་ཡིག་ཚང་གཉིས་ཀྱི་གསུང་སྒྲོས་
གཅིག་ཏུ་མཐུན་པ་འདི་མཐོང་ན། བོད་ཀྱི་ཡོངས་གྲགས་ཀྱི་ལོ་རྒྱུས་རྣམས་སུ་
རྒྱལ་པོ་ཁྲི་ལྡེ་གཙུག་བཙན་གྱིས་འཇང་མོ་ཁྲི་བཙུན་ཁབ་ཏུ་བཞེས་པར་སྲས་
འཇང་ཚ་ ལྷ་ དབོན་ ཞེས་ པ་ ལྟ་ བས་ ཆོག་མི་ཤེས་པའི་མཛེས་ སྡུག་ ཅན་ཞིག་
འཁྲུངས་པ་ལ། བོད་ན་དེའི་བཙུན་མོར་འོས་པའི་ཆུང་མ་མ་རྙེད་པར་མེས་པོ་
སྲོང་བཙན་སྒམ་པོའི་ལུགས་ སུ་ བྱ་ཟེར་ནས་ གྱིམ་ ཤིང་ ཀོང་ ཇོ་བསུ་ བ་ དང་།
ཀོང་ཇོ་བོད་ ལ་ མ་ སླེབས་ གོང་ འཇང་ཚ་ལྷ་དབོན་དེ་ རྟས་ བསྐྱུར་ཏེ་འདས་
(འཇང་ཚ་ལྷ་དབོན་གྱིས་གཉགས་ཀྱི་བུ་མོ་མ་བླངས་པའི་འཁོན་གྱིས་གཉགས་ཁྲི་བཟང་
ཡང་འདོན་གྱིས་རྒྱལ་བུ་བཀྲོངས་ཟེར་བའི་བཤད་རྒྱུན་ཡང་ཡོད།) པས། ཡབ་རྒྱལ་
པོའི་བཙུན་མོ་བྱས་ཚུལ་སོགས་གསུངས་པར་ཡང་ཡིད་ཆེས་རང་ཤུགས་ཀྱིས་
152



༄༅ཁྲི་སྲོང་ལྡེ་བཙན་བཙུན་མོ་སུ་ཞིག་ལ་སྐྱེས་པའི་སྐོར་གླེང་བ།
ཉམས་པར་འགྱུར་ངེས་རེད། །
དེས་ན་ཁོ་བོས་བསམས་ན་《ཏུན་ཧོང་ནས་ཐོན་པའི་བོད་ཀྱི་ལོ་རྒྱུས་ཡིག་
ཆ་》ལས། “ ཁྲི་ལྡེ་གཙུག་བཙན་དང་། སྣ་ནམ་ཟའ་མང་མོ་རྗེ་བཞི་སྟེང་དུ་
བཤོས་པའི་སྲས། ཁྲི་སྲོང་ལྡེ་”ཞེས་པ་དེ་ དོན་དང༌ ལྡན་ པར་ སྙམ། རྒྱུ་
མཚན་ནི། 《ཏུན་ཧོང་གཏེར་ཡིག་》གི་ཚིག་སྦྱོར་དང་ཡིག་ཚུགས། ནང་
དོན་ཕལ་ཆེར་བོད་ཀྱི་བཙན་པོ་དུས་སྐབས་སུ་བཙུགས་པའི་《ཞོལ་རྡོ་རིང་》
དང༌། 《བསམ་ཡས་གཙུག་ལག་ཁང་གི་རྡོ་རིང་ཡི་གེ།》《ཁྲི་ལྡེ་སྲོང་བཙན་གྱི་
བང་སོའི་མདུན་གྱི་རྡོ་རིང་ཡི་གེ།》《ཀོང་པོ་དེ་མོ་ས་ཁུལ་གྱི་བྲག་བརྐོས་ཡི་གེ།》
《དབོན་ཞང་རྡོ་རིང་གི་ཡི་གེ།》ལི་ཡུལ་བྱེ་མའི་འོག་ནས་ཐོན་པའི་གཏེར་ཡིག་
བཅས་དང་ཀུན་ནས་མཚུངས་ཤིང་། ཕྱིས་འབྱུང་མཁས་པ་རྣམས་པའི་སྨྱུག་
གུའི་རྩེ་མོ་ མ་རེག་པས། བོད་ཀྱི་ད་ཡོད་ཡིག་ཚང་ལས་སྔ་ཤོས་དང་ཆེས་
ཁུངས་བཙན་པའི་གཏེར་ཡིག་ཡིན་པས་སོ། །
རྒྱལ་པོ་ཁྲི་སྲོང་ལྡེ་བཙན་དེ་ཉིད་རྒྱ་བཟའ་གྱིམ་ཤིང་ཀོང་ཇོར་འཁྲུངས་པ་
མིན་ན་བོད་ཀྱི་ལོ་རྒྱུས་ཡིག་ཆ་ཕལ་ཆེ་བ་དང་《དབོན་ཞང་རྡོ་རིང་》ངོས་སུ།
གནམ་ལ་ཉི་ཟླ་ཟུང་གཅིག་དང་། ས་ལ་བཙན་པོ་དབོན་ཞང་ཞེས་པར་ཡང་
དོན་གྱི་ སྙིང་ པོ་ མེད་ དམ་ ཟེར་ ན། དེ་ ག་ ལ་ ཡིན། གཏན་ ནས་ མིན།
《 དབོན་ཞང་རྡོ་རིང་》དང་《ཏུན་ཧོང་གཏེར་ཡིག》《ཐང་ཡིག་གསར་རྙིང་》
སོགས་ལ་བརྟགས་ན་དབོན་ཞང་ཞེས་པ་དེ་ཨ་ཞང་དང་མག་པའི་གཉེན་འབྲེལ་
ལ་གོ་བ་ལས་ཨ་ཞང་དང་ཚ་བོ་ཙམ་ལ་སྟོན་གྱི་མེད། དེ་ཡང་《དབོན་ཞང་རྡོ་
རིང》གི་ཤར་ངོས་སུ། “ འཕྲུལ་གྱི་ལྷ་བཙན་པོ་ཁྲི་སྲོང་བརྩན་དང་། རྒྱ་རྗེ་
153



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཐེའེ་ཙོང་བླུན་བུ་ཞེང་ཧྭང་ཏེ་གཉིས། ཆབ་སྲིད་གཅིག་དུ་མོལ་ནས། ཅེང་
ཀཱན་གྱི་ལོ་ལ། མུན་ཀོང་ཅོ། བཙན་པོའི་ཁབ་དུ་བླངས། ཕྱིས་འཕྲུལ་གྱི་
ལྷ་བཙན་པོ་ཁྲི་ལྡེ་གཙུག་བཙན་དང་རྒྱ་རྗེ་སམ་ལང་ཁའེ་འགཱན་ཤེང་བུན་ཤིན་
བུ་ཧྭང་ཏེ་གཉིས། ཆབ་སྲིད་གཙག་དུ་མོལ་ཏེ། གཉེན་བརྩེགས་ནས། ཀེང་
ལུང་གི་ལོ་ལ་ཀིམ་ཤིང་ཀོང་ཅོ། བཙན་པོའི་ཁབ་དུ་བླངས་ནས། དབོན་
ཞང་དུ་འགྱུར་”ཞེས་པ་དེས་དབོན་ཞང་ཟེར་བའི་ཐ་སྙད་ནི་རྒྱལ་པོ་སྲོང་བཙན་
སྒམ་པོས་ ཝུན་ ཁྲིན་ ཀོང་ཇོ་ཁབ་ ཏུ་ བཞེས་ པ་ དང༌། རྒྱལ་པོ་ཁྲི་ ལྡེ་གཙུག་
བཙན་གྱིས་གྱིམ་ཤིང་ཀོང་ཇོ་ཁབ་ཏུ་བཞེས་ནས་རྒྱ་བོད་གཉིས་ཨ་ཞང་དང་མག་
པར་གྱུར་པ་ལས་བྱུང་བ་གསལ་བོར་བསྟན་ཡོད་པ་རེད། དབོན་ཞང་ཞེས་པ་
དེ་མག་པ་དང་ཨ་ཞང་གི་འབྲེལ་བ་ལ་ཟེར་བ་བོད་རྒྱལ་ཁྲི་ལྡེ་གཙུག་བཙན་གྱིས་
རྒྱ་རྗེ་ ཐང་ཞོན་ཙུང་ལ། “ དབོན་ངེད་ནི་ གོང་མ་ ཞང་ སྔ་ མའི་ ཉེ་ བོ་ལགས།
སྔར་ཀྲང་ཞོན་པིའོ་ དང་ལི་ཀྲི་ཀུའུ་བྱ་བ་གཉིས་ཀྱིས་ཕྲ་མ་བཅུག་པས་དབོན་
ཞང་བར་འཁོན་བྱུང་། ཝུན་ཁྲིན་ཀོང་ཇོ་དང་ཅིན་ཁྲིན་ཀོང་ཇོ་གཉིས་ཀྱི་ངོ་
ལ་བལྟས་ནས་དབོན་གྱིས་ལུགས་མེད་ཀྱི་བྱ་བ་བགྱིད་ག་ལ་སྤོབས། སྔར་ཁོ་བོ་
ན་སོ་གཞོན་པས་ས་མཚམས་ཀྱི་དམག་དཔོན་དག་གི་གཡོ་འོག་ཏུ་ཚུད། གལ་
སྲིད་གྱོད་དེ་མེད་པར་བཏང་ན་ཁོ་བོ་ཤི་ཡང་འདོད་པ་ཚིམ་པ་ཡིན། ལར་ལོ་
ཁྲི་སྟོང་ཙམ་ཕྱིན་ཀྱང་ངེད་ནི་སྔ་བ་བྱས་ཏེ་བཀའ་གཙིགས་དང་འགལ་སེམས་
མེད་” ཅེས་ཕྱག་འཕྲིན་བཏང་བ་ལས་ཀྱང་མངོན་པར་མཚོན་པ་སྟེ། དབོན་
ཟེར་བ་དེ་ཚ་བོ་ཁོ་ནའི་དོན་ཡིན་ན་རྒྱལ་པོ་ཁྲི་ལྡེ་གཙུག་བརྟན་ཡང་རྒྱ་བཟའ་
ཞིག་ལ་འཁྲུངས་པའི་རྒྱ་ཚ་ཡིན་དགོས་པ་རེད། ཁོང་རང་གིས་ཕྱག་འཕྲིན་དུ་
154



༄༅།།ཁྲི་སྲོང་ལྡེ་བཙན་བཙུན་མོ་སུ་ཞིག་ལ་སྐྱེས་པའི་སྐོར་གླེང་བ།
“དབོན་ངེད་” ཅེས་རྒྱུའི་དབོན་ཡིན་པ་ཁས་བླངས་པའི་ཕྱིར་རོ། ། ཁྲི་ལྡེ་
གཙུག་བཙན་རྒྱ་ཚ་ཡིན་ཟེར་བའི་བཤད་ཚུལ་ ཐོས་མ་མྱོང་ལ། ཡིན་ཟེར་
མཁན་ཡང་འབྱུང་ཕོད་ཀྱི་མ་རེད། ཡང་། 《ཏུན་ཧོང་ནས་ཐོན་པའི་
གནའ་བོའི་བོད་ཡིག་ཤོག་དྲིལ་》གྱི་ནང་ཚན་《ལི་ཡུལ་ དུ་ སངས་ རྒྱས་ ཆོས་
ལུགས་དར་ཚུལ་སྐོར་》ལས། “ དུས་དེ་ཙམ་ན། བོད་ཀྱི་ལྷ་བཙན་པོ་(སྲོང་
བཙན) དང་། རྒྱ་ རྗེས་ཡང་ དབོན་ཞང་དུ་མཛད་ནས། ཀོང་ ཅོ་ ཡང་ ལྷ་
བཙན་པོའི་ཁབ་ཏུ་བཞེས་སྟེ། ཀོང་ཅོས་བོད་ཡུལ་དུ་གཙུག་ལག་ཁང་ཆེད་པོ་
གཅིག་བརྩིགས་ནས། . རྐྱེན་རིས་ཀྱང་བཅད་དེ། དགེ་འདུན་རིལ་གྱིས་ཀྱང་
དེར་གཤེགས་ནས། འཚོ་བ་ཡང་ཀོང་ཅོས་སྦྱར་”ཞེས་དབོན་ཞང་ཟེར་བ་
དེ་མག་པ་དང་ཨ་ཞང་ལའང་གོ་བ་ལྷག་པར་གསལ་བོར་བསྟན་ཡོད་པ་རེད།
མཆན་འགྲེལ།
@2《ཆོས་འབྱུང་མཁས་པའི་དགའ་སྟོན་》དུ་གསལ།
(3) གྱིམ་ཤིང་ཀོང་ཇོ་བོད་དུ་ལོ་སུམ་ཅུ་བཞུགས་པར་རྒྱ་བོད་ཡིག་ཚང་ཕལ་ཆེ་བ་
གཅིག་ཏུ་མཐུན། དེས་ན་ཀོང་ཇོའི་འདས་ལོ་ལས་བོད་དུ་བཞུགས་པའི་ལོ་གྲངས་སུམ་
ཅུ་འཐེན་ན་ལྷག་གྲངས་དེ་སྤྱི་ལོ་764ལ་འབབ་པས་སོ། ། (794 – 30= 764）
4)ཐང་ཀྲུང་ཙུང་ནི་སྤྱི་ལོ་705—710བར་གྱི་ཐང་གོང་མ་ཡིན།
(5)ཀཱང་པེང་ཝང་ནི་ཐང་རྒྱལ་རབས་ཀྱི་གོང་མ་ཐང་ཏེད་ཙུང (#ft#)ཞེས་པའོ།
©)《ཐང་ཡིག་གསར་མའི་》ཤོག་ངོས46ན་གསལ།
)《དེབ་དཀར་》དུ། སྔར་ཕྱོགས་འདིར་ (ལི་ཡུལ་)བསྟན་པ་རྒྱ་ཆེར་དར་བ་
ལས། སྲོང་བཙན་གྱི་སྐུ་དུས་ཙམ་ན་ཆོས་བསྣུབས་པས་དགེ་སློང་རྣམས་བོད་དང་རྒྱ་
གར་དུ་བྲོས་ཞེས་པར་གཞིགས་ན་སྐབས་དེའི་“ལྷ་བཙན་པོ་”ནི་རྒྱལ་པོ་སྲོང་བཙན་ནོ།།
155



༄༅།།བོད་རིགས་དང་ལྷོ་པ་རིགས་
བར་གྱི་འབྲེལ་བ་བཤད་པ།
དེ་ཡང་བོད་ལྗོངས་ཀྱི་ཤར་རྫ་ཡུལ་ནས་ནུབ་མོན་ཡུལ་བར་དང་། ལྷོ་རྒྱ་
གར་ནས་བྱང་ཡར་ཀླུང་གཙང་པོའི་བར་གྱི་ས་ཡི་ཁྱོན་ཆེན་པོ་དང༌། སྨིན་
གླིང༌། ལྷུན་རྩེ་སོགས་རྫོང་དུ་གནས་པའི་མི་རྣམས་ལ་གནའ་བོའི་དུས་སུ་ཀློ་
པའམ་ལྷོ་པ་ཟེར་ཞིང་། སྤྱི་ལོ་1965ལོར་རྒྱལ་སྲིད་སྤྱི་ཁྱབ་ཁང་གིས་ཆོག་
མཆན་མཛད་ནས་ལྷོ་པ་རིགས་ཞེས་ཡོངས་སུ་ཁྱབ་བསྒྲགས་བྱས། དེ་ལྟར་ཆུ་
བོ་རེ་ལ་འབྱུང་ཁུངས་རེ་དང་མི་རིགས་རེ་ལ་རུས་ཁུངས་རེ་ཡོད་པ་ལྟར་མི་
རིགས་འདི་ཉིད་མཆེད་སའི་ཡུལ་དང་རུས་གང་ཡིན་སྐོར་ལ། ཁོ་བོ་དངོས་སུ་
ལྷོ་ཡུལ་དུ་འགྲོ་བའི་སྐལ་བ་མ་ལྡན་ལ་དཔྱད་གཞིའི་ཡིག་ཆའང་ཧ་ཅང་དཀོན་
པས་གསལ་པོ་ཞིག་བརྗོད་པར་དཀའ་མོད། འོན་ཏེ་གང་ལྟར་ལྷོ་པའི་ཚོ་ཁག་
སོ་སོའི་ངག་རྒྱུན་དང་གོམས་སྲོལ། ཆོས་ལུགས་དད་མོས། དེ་མིན་གནའ་
རྫས་སོགས་ལ་དཔྱད་པ་བཏང་ན་བོད་དང་འབྲེལ་བ་ཧ་ཅང་དམ་པོ་ཡོད་པས་
གཤམ་དུ་འདིའི་སྐོར་ཞིབ་པར་སྤྲོས་ན། །
༡. ལྷོ་པའི་ངག་རྒྱུན་ལ་དཔྱད་པ། དེ་ཡང་ལྷོ་པ་རིགས་ལ་ཚོ་ཁག་མང་
དུ་ཡོད་ཅིང་ཚོ་ཁག་སོ་སོའི་མཆེད་ཚུལ་ལ་བཤད་སྒྲོས་ཀྱང་མི་འདྲ་བ་རེ་ཡོད་པ་
དཔེར་ན། སྨིན་པ་(KEE)ཚོ་པས་ཁོ་ཚོ་ནི་བྱང་ཕྱོགས་སྤོ་མིས་ཡུལ་ནས་
156



༄༅།།བོད་རིགས་དང་ལྷོ་པ་རིགས་བར་གྱི་འབྲེལ་བ་བཤད་པ།
འོང་བར་བཤད་ཅིང་། རྫ་ཡུལ་དང་ཉེ་བའི་ཡེ་ཏུའུ་( Y #S)ཚོ་པས་ཁོ་ཚོའི་
མེས་པོ་ནི་འབའ་ཐང་ཕྱོགས་ནས་ལྷོ་ཕྱོགས་ཚ་བ་ལུང་ དུ་ གནས་ སྤོར་རྗེས།
ཡང་ནུབ་ཕྱོགས་སུ་བསྐྱོད་ནས་ ཨ་ནི་ནིའི་ཉེ་འདབས་སུ་སླེབས་ཞེས་པ་དང༌།
ཡང་ན་ཁོ་ཚོའི་མེས་པོ་དང་ཐོག་བྱང་ཕྱོགས་བོད་ཁུལ་དུ་ཡོད་པ་ལས་ལྷོ་ཕྱོགས་
སུ་སྤོར་ནས་ད་ལྟའི་གནས་ཡུལ་དུ་བཅའ་སྡོད་བྱས་པ་ཡིན་ཟེར། སྟག་མོ་ཚོ་
པ་དང་ཐོག་མེ་ཏོག་རྒྱུད་དུ་སྡོད་ཅིང༌། ཧ་ལམ་ལོ་ཉིས་བརྒྱ་ཡས་མས་ཀྱི་སྔོན་
དུ་མོན་ལྷོ་མི་རིགས་བར་དུ་འགལ་ཟླ་བསླངས་ནས་འཁྲུག་རྩོད་ཅུང་ཆེན་པོ་བྱས་
པ་ལས་ལྷོ་པ་ཕམ་པས། ལྷོ་ཕྱོགས་སུ་རུ་བ་སྤོར་ནས་ད་ལྟའི་གནས་ཡུལ་དུ་
སླེབས་པ་དང་། པ་ཏམ་དང་ཤུ་མུན་སོགས་ཚོ་པ་ཁག་ལའང་བྱང་ནས་ལྷོར་
གནས་སྤོར་བྱས་པའི་ལོ་རྒྱུས་ཀྱི་ངག་རྒྱུན་ཡོད་ཅིང་།0 ཡང་འབོར་དཀར་ཚོ་
པའི་ངག་རྒྱུན་ལ། “གནའ་རབས་སུ་བོད་ལ་ཨ་བོ་ཟླ་ཉིད་དང༌། ཟླ་བློ་ཞེས་
པ་བུ་སྤུན་གཉིས་བྱུང་ཞིང་། ཟླ་བློ་བོད་དུ་བསྡད་པ་དང༌། ཟླ་ཉིད་ཀློ་ཡུལ་
དུ་སོང་ནས་བསྡད་པ། ཟླ་ཉིད་ལ་བུ་བཞི་བྱུང་ཞིང༌། བུ་རྒན་པ་སྡོང་པོ་
ཟེར་བ་དེས་ཀློ་ཡུལ་གྱི་སྦོ་ལོ་ཟེར་བའི་ལུང་ཚན་བཟུང་ནས་བསྡད་ པ་དང༌།
བུ་གཉིས་པ་དཀར་པོ་ཞེས་པ་དེས་མ་ཎི་སྒང་གི་ལུང་ཚན་བཟུང་ནས་བསྡད་པ།
བུ་གསུམ་པ་མེ་ཏོག་ཁུལ་ཤིང་རྨོང་དུ་བསྡད་པ། བུ་བཞི་པ་གནས་ཤིས་ཁུལ་
དུ་བསྡད་པ་བཅས་ལ་བརྟེན་ད་ལྟའི་སྐབས་སུའང་མེ་ཏོག་ཁུལ་དང་མ་ཎི་སྒང་
པའི་ཁུལ་སོགས་གོང་གསལ་བུ་བཞི་བསྡད་པའི་ལུང་ཚན་ཚང་མས་ང་ཚོ་ཚང་མ་
བུ་སྤུན་ཞེས་ཤོད་ཀྱིན་ཡོད།”2 གཞན་ཡང་རྒྱལ་ལུང་ཚོ་པས་ཁོང་ཚོའི་མེས་པོ་
དང་བོད་ཀྱི་མེས་པོ་ནི་སྤུན་མཆེད་ཡིན་ཞིང་དང་ཐོག་བོད་ཁུལ་དུ་བསྡད་ཡོད།
157



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
སྤུན་མཆེད་གཉིས་ནར་སོན་རྗེས། ཨ་ཕས་ཁོ་གཉིས་ལ་ད་ནི་ཁྱོད་གཉིས་ནར་
སོན་པ་ཡིན་ པས། སོ་ སོས་སྡོང་པོ་ཚུགས་ལ་ ཐོག་ མར་སྐྱེས་པའི་ལོ་ མ་དེ་
ཕྱོགས་གང་ལ་གཏད་ཡོད་ན་ཁྱོད་གཉིས་ཀྱང་ཕྱོགས་དེར་སོང་ལ་གནས་ཆོས་
ཟེར། དེ་ནས་མ་འགྱངས་པར་རྒྱལ་ལུང་ཚོ་པའི་མེས་པོས་བཙུགས་པའི་སྡོང་
པོར་ལོ་མ་རྒྱས་ནས་ལྷ་ཡུལ་དུ་གཏད་པས། ཁོ་རང་ཕ་མ་དང་སྤུན་མཆེད་
རྣམས་ལ་ཁ་གྱེས་ཏེ་ལྷོ་ཡུལ་དུ་གནས་སྤོར་བྱས་པ་ཡིན་ཟེར། །
ཡང་། ལྷོ་ཡུལ་གྱི་སྦས་ཆགས་ཤི་ཁུལ་ཡོལ་གོ་གྲོང་ཚོ་ནས་སྐྱེས་ཤིང་ནར་
སོན་པའི་ཤིང་སྡོང་ལགས་ཀྱི་ཞལ་ནས་ཀྱང་། ཁོ་ཚོའི་ནང་དུ་རིགས་རྒྱུད་
གསུམ་ཡོད་པ་སྟེ། རྩ་རི་མཐིལ་བཀྲ་བར་དང་གཅིག རམ་སོགས་འབོ་ལ་
བར་དང་གཉིས། པདྨ་བཀོད་མཐིལ་གདིང་ཀློ་དང་གསུམ་བཅས་ཡིན་ཞིང༌།
དེ་དག་སོ་སོར་ཐོག་མའི་འབྱུང་ཁུངས་རེ་ཡོད་པ་དཔེར་ན། ཡོལ་གོར་དང་
རྡོར་གླིང་གཉིས་ཀྱི་ཀློ་རིགས་ནི་བོད་ཁོངས་བསམ་ཡས་ཀློ་ནས་བྱུང་བས་གློ་རྡོ་
ཕུ་པད་དཀར་ཟེར་བ་ལྟར་རེད་ ཅེས་གསུངས། དེ་མིན་ལྷོ་པ་རིགས་ཀྱི་ལྷ་
སྒྲུང་ལས་ཀྱང་ཁོ་ཚོ་ནི་སྤྲེའུ་མིར་གྱུར་བའི་རྒྱུད་ལས་མཆེད་པ་ཡིན་ཞེས་བོད་ཀྱི་
གནའ་བོའི་ བཤད་ སྒྲོས་ དང་ ཀུན་ནས་མཚུངས་ པའི་ ཤོད་སྲོལ་ ཡོད་ པ་ རེད།
དེ་ལྟར་གོང་གསལ་ལྷོ་པ་ཚོ་ཁག་སོ་སོའི་ངག་རྒྱུན་ལ་གཞིགས་ན། ལྷོ་པའི་
རུས་ཚོ་སོ་སོར་རང་རང་གི་མཆེད་ཁུངས་མི་འདྲ་བ་རེ་ཡོད་པར་མ་ཟད། ལྷོ་
ཡུལ་དུ་གནས་སྤོར་བའི་དུས་སྐབས་དང་དགོས་པའང་མི་འདྲ་བ་རེ་ཡོད་པ་རེད།
ཡིན་ནའང་དེ་དག་ལ་ཐུན་མོང་གི་མཚུངས་ཆོས་ཤིག་ཡོད་པ་ནི་ཚང་མ་བྱང་
ཕྱོགས་ཏེ་བོད་ནས་ ལྷོ་ཕྱོགས་སུ་གནས་སྤོར་བ་དེ་རེད། ལྷོ་པ་རྣམས་བྱང་
158



༄༅།།བོད་རིགས་དང་ལྷོ་པ་རིགས་བར་གྱི་འབྲེལ་བ་བཤད་པ།
ཕྱོགས་ཀྱི་སྤོ་མིས་དང་རྫ་ཡུལ། མེ་ཏོག ཀོང་པོ། བསམ་ཡས་སོགས་ཀྱི་
བོད་ཀྱི་རུས་ཚན་སོ་སོ་ནས་མཆེད་པ་ཡིན་ཡང་། ཡུལ་དེར་གནས་སྤོར་ནས་
བཅའ་སྡོད་བྱས་རྗེས་ཀློ་པའམ་ལྷོ་པར་འབོད་པ་འདིའི་ཐོག་ནས་ང་ཚོར་ངེས་
ཤེས་སྐྱེད་ཐུབ་པ་ནི། ལྷོའམ་ཀློ་ཞེས་པའི་ཐོག་མའི་དོན་ནི་རུས་ཚན་གྱི་མིང་
མིན་ལ། ། བོད་དང་ཐ་དད་པའི་མི་རིགས་ཡན་ག་བ་ཞིག་གི་མིང་ཡང་མ་ཡིན་
པར་དེ་ནི་དབུས་གཙང་ལྟེ་བ་བྱས་པའི་ལྷོ་ཕྱོགས་ཀྱི་ཡུལ་ཁམས་ཡིན་པས་ན་ལྷོ་
ཡུལ་ཟེར་བ་དང་། ཡུལ་དེར་གནས་བཅའ་བའི་མི་ལའང་ལྷོ་ཡུལ་པ་ཟེར་ཡང་
རིམ་གྱིས་བརྗོད་བདེ་བའི་ཆེད་དུ་ཡུལ་བསྡུས་ནས་ལྷོ་པ་ཟེར་བར་སྙམ། དེ་
མིན་ཀློ་པ་ཞེས་པའང་གོང་དུ་བརྗོད་པ་ལྟར་བསམ་ཡས་ཀྱི་ཀློ་ཞེས་པའི་ས་ཆ་
ནས་མི་ཁག་གཅིག་ལྷོ་ཡུལ་ལ་སོང་ནས་གཏན་སྡོད་བྱས་པ་ལ་བརྟེན་ནས་ལྷོ་
ཡུལ་སྤྱིའི་མི་ལ་ཀློ་པ་ཟེར་བ་དང་ཡུལ་གྱི་མིང་ལའང་ཀློ་ཡུལ་ཞེས་འབོད་པར་
སྙམ།
ལྷོ་པའི་ཐོག་མའི་རུས་རྒྱུད་གཙོ་གྲས་ནི། མཁས་པ་ལྡེའུས་བརྩམས་
པའི་《རྒྱ་བོད་ཀྱི་ཆོས་འབྱུང་རྒྱས་པའི་》ནང་འཁོད་པར་གཞིགས་ན་ལྷོ་སྙགས་
མྱང་གསུམ་གྱི་ཐོག་མའི་མེས་པོ་མོན་ཡིན་པར་གསུངས་ཤིང༌། གནའ་བོའི་
དུས་སུ་ལྷོ་ཡུལ་དང་མོན་ཡུལ་རྫ་ཡུལ་གྱི་སྨད་ཕྱོགས། འབྲུག་ཡུལ། འབྲས་
ལྗོངས། རྒྱ་གར་གྱི་བྱང་ཕྱོགས་ས་སྣེ་ཚུད་པའི་ས་ཁམས་སྤྱི་ལ་མོན་ཡུལ་དང་
ས་དེར་གནས་པའི་མི་ལ་མོན་པ་ཞེས་འབོད་སྲོལ་ཡོད་པ་ལྟར། བོད་ཀྱི་རྩ་
བའི་རུས་ཆེན་བཞིའི་ཡ་གྱལ་མོན་རྫུ་ནག་པོ་ཁྱིའི་རྔ་ལྗང་ཅན་ཞེས་པ་དེ་ཡིན་
པར་སྙམ། གང་ལྟར་མདོ་དབུས་མཐོ་སྒང་གི་མི་རིགས་སྤྱི་ལྟར་སྤྲེལ་དང་བྲག་
;
159



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
སྲིན་གཉིས་ཀྱི་རྒྱུད་ནས་མཆེད་པར་འདོད་དོ། །
༢. གནའ་བོའི་རིག་གནས་དངོས་རྫས་ལ་དཔྱད་པ། དེ་ཡང་གནའ་
བོའི་དུས་སྐབས་སོ་སོའི་རིག་གནས་དངོས་རྫས་ནི་དུས་སྐབས་དེ་དག་རང་གི་
མིས་དངོས་སུ་བཟོས་ཤིང་བཀོལ་བའི་དངོས་རྫས་ངོ་མ་ཡིན་ཞིང་། དེ་ལ་ཕྱི་
རབས་པའི་ཕྱོགས་ལྷུང་གི་ལྟ་བའི་ལྷད་ཞུགས་མེད་པར་མ་ཟད་དུས་ཚོད་ཀྱི་ཚོད་
འཛིན་ཡང་མེད་པས། གནའ་རབས་དང་ཁྱད་པར་དུ་ཡི་གེ་མ་བྱུང་གོང་གི་ལོ་
རྒྱུས་འཕེལ་འགྱུར་ལ་ཞིབ་འཇུག་བྱེད་པར་མེད་དུ་མི་རུང་བའི་རྒྱུ་ཆ་རྩ་ཆེན་
ཞིག་ཏུ་གྱུར་ཡོད། དེས་ན་ལྷོ་པའི་ཡུལ་དུ་གནའ་བོའི་རིག་གནས་དངོས་རྫས་
ག་འདྲ་ཡོད་ཅེ་ན། 《བོད་ལྗོངས་ཀྱི་གནའ་རྫས་རྟོག་ཞིབ་གནད་བསྡུས་》6)
སུ་བཀོད་པ་ལྟར་ན། ལྷོ་ཡུལ་མེ་ཏོག་རྫོང་གི་མ་ཎི་སྒང་དང་ཁ་པོ་གྲོང་ཚོ།
མེ་ཏོག་གྲོང་ཚོ། འབད་འབུངས་གྲོང་ཚོ། དགའ་གླིང༌ གྲོང་ཚོ། སྡིག་
གདོང་གྲོང་ཚོ། ཤེ་རང་གྲོང་ཚོ་བཅས་ནས་རྡོ་ཆས་གསར་པའི་དུས་ཀྱི་བརྡར་
བཟོས་རྡོ་ཆས་བཅུ་བདུན་ཏེ། རྡོའི་སྟ་རེ་བདུན་དང་རྡོ་ལེན་བདུན། རྡོ་
འབུག་གཉིས། ཐགས་འཁོར་གཅིག ད་དུང་རྫ་ཆས་ཏོག་ཙམ་ཡང་ཐོན་
ཡོད་ལ། སྨིན་གླིང་རྫོང་གི་ལྷོ་པ་རིགས་གནས་སྡོད་བྱེད་ས་ཕུ་ཆུ་འབབ་རྒྱུད་
ནས་ཀྱང་གོང་དང་འདྲ་བའི་རྡོའི་ སྟ་ རེ་ཐོན་ཡོད། ཚན་རིག་གིས་བརྟག་
དཔྱད་བྱས་ན་གནའ་རྫས་དེ་དག་ཉིང་ཁྲི་ས་ཁུལ་གྱི་ཡུན་ཞིན་(x)དང་ཅུའུ་
མུའུ་(#t)རྒྱ་ལྷ་མ་(Aug)ཧུང་ཀོང་སོགས་གནའ་ཤུལ་དང་ས་ཁུལ་ནས་
ཐོན་པའི་རྡོ་ཆས་གསར་པའི་དུས་སྐབས་ཀྱི་བརྡར་བཟོས་རྡོ་ཆས་དང་རྫ་ཆས།
སྣེ་གདོང་ས་ཁུལ་ནས་ཐོན་པའི་རྡོ་ལེན་དང་རྡོའི་སྟ་རེ་དང་ཧ་ཅང་འདྲ་བས།
160



--
༄༅།།བོད་རིགས་དང་ལྷོ་པ་རིགས་བར་གྱི་འབྲེལ་བ་བཤད་པ།
དེ་དག་ནི་རིག་གནས་མ་ལག་གཅིག་ཏུ་གཏོགས་པར་ངེས། དེས་ན་ས་ཁུལ་མི་
འདྲ་བ་གཉིས་ནས་རིག་གནས་མ་ལག་གཅིག་ལ་གཏོགས་པའི་བརྡར་བཟོས་རྡོ་
ཆས་ཐོན་པ་འདིའི་ཐོག་ནས་སྐབས་དེར་ལྷོ་བོད་ས་ཁུལ་གཉིས་ཀྱི་མི་རྣམས་ཀྱི་
ཤེས་རིག་ཆུ་ཚད་དང་ཐོན་སྐྱེད་བྱེད་སྟངས། འཚོ་བ་རོལ་སྟངས་བཅས་ལ་
ཁྱད་པར་མེད་ཅིང་། མངའ་ཁོངས་ཀྱི་དབྱེ་བའང་མེད་པ་མངོན་པར་གསལ།
༣. ཆོས་ལུགས་དད་མོས་ལ་དཔྱད་པ། 《ལྷོ་ པ་ རིགས་ཀྱི་ལོ་ རྒྱུས་
མདོར་བསྡུས་》ལས། རི་བོ་མཐོ་ཞིང་ལུང་པ་ཟབ་སར་གནས་པའི་ལྷོ་པ་ནི་
ཡུལ་ལྷ་གཞི་བདག་ལ་ཧ་ཅང་གསོལ་མཆོད་བྱེད་མཁན་གྱི་མི་རིགས་ཤིག་རེད།
ཁོང་ཚོའི་འདུ་ཤེས་ལ་རི་བོ་མཐོན་པོ་དང་བྲག་རི་གཟར་མོ་གང་ཡིན་རུང་ཡུལ་
ལྷ་གཞི་བདག་གི་གནས་ཡུལ་ཡིན་པ་དང༌། རི་འགོར་སྐྱེས་པའི་རྩི་ཤིང་དང་
ནགས་ཀློང་དུ་གནས་པའི་སྲོག་ཆགས་ཡོད་དོ་ཅོག་ཀྱང་ཡུལ་ལྷ་གཞི་བདག་གི་
ཡིན་པར་བསམ་པས། མི་རྣམས་ རི་དྭགས་རྔོན་དུ་འགྲོ་བ་དང་གཡུལ་ལ་
ཞུགས་པ། ཕྱི་ཕྱོགས་སུ་ཚོང་ཟོག་བརྗེ་རེས་བྱེད་དུ་འགྲོ་བ་ལ་སོགས་པའི་བྱ་
འགུལ་གང་ཞིག་བྱེད་ནའང་ངེས་པར་དུ་སེམས་ཅན་བསད་ནས་ཡུལ་ལྷ་གཞི་
བདག་ལ་གསོལ་མཆོད་བྱེད་པ་ཡིན་ཟེར། རི་ལ་རི་ལྷ་དང་ནགས་ལ་ནགས་ལྷ་
ཡོད་པའི་བསམ་པའི་འདུ་ཤེས་དང་། དེ་ དག་ལ་སེམས་ ཅན་བསད་ནས་
དམར་མཆོད་བྱས་ཏེ་སྐྱབས་བཅོལ་བའི་ལུགས་ནི་ལྷོ་པ་རིགས་ཁོ་ན་མ་གཏོགས་
གཞན་ལ་མེད་པའི་ཁྱད་ཆོས་དམིགས་བསལ་ཅན་ཞིག་མིན་ཏེ། དེ་ནི་གདོད་
མའི་མི་རྣམས་ཀྱིས་དངོས་པོ་ཡོད་དོ་ཅོག་ལ་བླ་སྲོག་གནས་པར་བསམ་པའི་འདུ་
ཤེས་ཀྱི་ཤུལ་རྒྱུན་ཡིན་ཞིང་། འདུ་ཤེས་འདི་ཉིད་རང་རེ་བོད་ལ་དེ་བས་ཀྱང་
161



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཟབ་མོ་ཞིག་ཡོད་ལ། ཡུལ་ལྷ་དམར་གྱིས་མཆོད་ནས་སྐྱབས་བཅོལ་བའི་སྲོལ་
དེ་ཡང་བོད་ཀྱི་བདུད་བོན་དང་གདོན་བོན། བཙན་བོན། རྒྱུ་བོན་སོགས་
གདོད་མའི་བོན་རྣམས་ཀྱི་ཆོ་ག་ཡིན་པ་ད་ལྟ་ད་རུང་རྒྱུན་མ་ཉམས་པར་མདོ་
ཁམས་ཀུན་ན་མཐོང་རྒྱུ་ཡོད་པ་དཔེར་ན། ད་ལྟའི་མདོ་དབུས་ཁམས་གསུམ་
གྱི་རི་བོ་མཐོན་པོ་མང་ཤས་ཀྱི་མིང་ནི་རི་བོ་དེ་དག་ལ་གནས་པའི་གཞི་བདག་གི་
མིང་ཡིན་ཞིང་། རི་བོའི་རྩེ་ན་ལ་བཙས་ སམ་ རྡོ་ འབུམ་གང་རུང་རེ་ཡོད་
པའང་གཞི་བདག་དེ་དག་གི་གནས་ཁང་དུ་བཤད་ལ། ཡུལ་ལྷ་གཞི་བདག་དེ་
དག་ལ་རྒྱུན་དུ་བསང་དང་གསེར་སྐྱེམས། ཇ་ཕུད། ཟས་ཕུད་སོགས་མཆོད་
ནས་འགལ་རྐྱེན་ཐམས་ཅད་ཞི་བར་བྱེད་ཅིང་མཐུན་རྐྱེན་མ་ལུས་ཡིད་བཞིན་དུ་
འགྲུབ་པའི་གྲོགས་སུ་བསྟེན་པ་ཡིན། དེ་ཡང་སྔོན་ཆད་ལམ་འགྲོ་བ་ཞིག་ཡིན་
ཕྱིན་ལ་བཙས་སམ་རྡོ་འབུམ་ཡོད་སར་འབྱོར་སྐབས་རྟ་པ་ཡིན་ན་རྟ་ལས་འབབ་
ཅིང་ཕུ་ཐུང་གྱོན་ནས་དར་ལྕོག་ཚོས་སྣ་ལྔ་ལྡན་ནམ། ཡང་ན་ཁ་བཏགས་སམ་
བལ་དཀར་སོགས་གང་རུང་ལ་བཙས་ཀྱི་དར་ཤིང་ངམ་དར་ལྡིང་ལ་སྒྲོག་ཅིང་།
བསང་གཏོང་བ་དང་བསང་མར་བརྒྱབ་ཐོག་ཞྭ་མོ་ཕུད་ནས་ལམ་ལ་བར་ཆད་མི་
ཡོང་བ་ དང་། འདོད་ པའི་ བྱ་ བ་ འགྲུབ་ པ། ཕར་ འགྲོའི་ སྐྱེལ་ མ་ དང༌།
ཚུར་འོང་གི་བསུ་མ་མཛོད་ཅེས་འདོད་གསོལ་སྨོན་ཚིག་བརྗོད་པ་དང་། དེ་
བཞིན་འགྲུལ་པ་རྣམས་གཙང་ཆུ་ཆེན་པོ་བརྒལ་དགོས་སྐབས་ཀྱང་ཆུ་འགྲམ་དུ་
བསང་གཏོང་ཞིང་། ཤིང་གྲུའི་མདུན་ངོས་སུ་ཤིང་ལས་བཟོས་པའི་རྟ་མགོ་
ཆེན་པོ་དར་ལྕོག་གིས་བརྒྱན་པ་རེ་ཡོད་པ་དེར་དར་ལྕོག་སྒྲོག་པ་དང༌། ཞྭ་མོ་
ཕུད་ནས་མཆོད་འབྲུ་འཐོར་བཞིན་རླུང་འཚུབ་དང་རྦ་རླབས་སོགས་ཀྱིས་གྲུ་
162



༄༅།།བོད་རིགས་དང་ལྷོ་པ་རིགས་བར་གྱི་འབྲེལ་བ་བཤད་པ།
-
-
-
སློག་པའམ། བྱིང་བ། ཁྱེར་བ། ཞིག་པ་བཅས་ཀྱི་འགལ་རྐྱེན་མི་འབྱུང་
བར་བདེ་བླག་ངང་ཕ་རོལ་དུ་བགྲོད་ཐུབ་པའི་རེ་གསོལ་ཞུ་ལ།༧ དེ་མིན་གྲོང་ཚོ་
དང་དུད་ཁྱིམ་སུ་ཞིག་ལ་གཉེན་སྒྲིག་སོགས་བྱ་བ་ཆེ་རིགས་སམ། ཡང་ན་མི་
ནད་ཕྱུགས་ནད་སོགས་བར་ཆད་ཕྲད་སྐབས་བཅས་ལའང་ཡུལ་ལྷ་གསོལ་བའི་
གོམས་གཤིས་ཡོད། ཐ་ན་མདོ་སྨད་ཕྱོགས་སུ་ཚོ་པ་དང་ཚོ་པའི་བར་དུ་རྟ་
རྒྱུགས་འགྲན་པ་དང་མདའ་རྩེ་བྱེད་པ། རྩྭ་ས་རྩོད་པ་ལ་སོགས་པའི་སྐབས་
སུའང་རང་ཕྱོགས་རྒྱལ་བའི་དོན་དུ་རྩམ་པ་དང་འབྲུ་རིགས་རྒྱ་མ་སྟོང་ཕྲག་ཙམ་
རེ་བསྡུས་ནས་སྤྱི་བསང་གཏོང་བ་དང་། ཡང་ན་ར་ལུག་དང་ཁྱིམ་བྱ་སོགས་
སེམས་ཅན་བསད་ནས་དམར་མཆོད་ཀྱང་བྱེད་སྲོལ་ཡོད།
ལྷོ་པ་རིགས་གཡུལ་ དུ་ཞུགས་ཚེ་བླ་རྡོའི་མདུན་དུ་ཐུན་མོང་གིས་དམ་
བཅའ་ཞིང་སྐོར་བ་བྱེད་པ་དང༌། བླ་རྡོ་དཔང་དུ་བཞག་ནས་མནའ་ཆིངས་
འཇོག་ཅིང་ནོར་ལུག་ཕག་གསུམ་དང་ཡང་ན་ཁྱི་མཆོད་པར་བྱས་ནས། སུ་
ཞིག་མནའ་ཆིངས་དང་འགལ་ན་ལྷས་ཆད་པ་གཅོད་ངེས་ཡིན་ཞེས་པའི་སྲོལ།
དེ་ཡང་བོད་ལ་དངོས་པོ་ཐམས་ཅད་ལ་བླ་སྲོག་གནས་པའི་འདུ་ཤེས་བྱུང་བའི་
ཤུགས་རྐྱེན་ལས་བྱུང་བ་དང༌། དེ་ཡང་མནའ་ཆིངས་འཇོག་སྲོལ་ནི་སྤུ་རྒྱལ་
བཙན་པོའི་དུས་སུ་རྒྱལ་བློན་རྣམས་མཐུན་སྒྲིལ་ཡོང་ཞིང་སྐབས་བབ་ཀྱི་ལས་
དོན་ལེགས་པར་འགྲུབ་པ། རྒྱལ་ཁམས་ལྷིང་འཇགས་ཡོང་བ། ཚུལ་དང་མི་
མཐུན་པའི་སྤྱོད་པ་མཚང་འབྱིན་ནམ་དེ་འགོག་པར་བྱེད་པ་བཅས་ཀྱི་འདུན་མ་
གལ་ཆེན་ཞིག་ཏུ་གྱུར་ཡོད་པ། ལྷ་སའི་གཙུག་ལག་ཁང་མདུན་ངོས་ཀྱི་རྡོ་རིང་
དང་《ཐང་ཡིག་གསར་མ་》སོགས་ལས། “བཙན་པོ་རྗེ་བློན་རྣམས་ལོ་ལྟར་
163



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
མནའ་སྐྱེལ་ཞིང༌། དེ་དུས་ལུག་ཁྱི་སྤྲེལ་གསུམ་དམར་མཆོད་དུ་འབུལ། ལོ་
གསུམ་རེ་ན་མནའ་ཆེ་སྐྱེལ་ཞིང་། མཚན་གྱི་དགུང་ལ་རྟ་ཕྱུགས་བོང་བུ་རྣམས་
དམར་མཆོད་བྱེད། སྲོག་ཆགས་རྣམས་ཀྱི་རྐང་ལག་བཅད་ ཅིང་དོན་སྣོད་
མདུན་དུ་སྤུངས་ཏེ། བན་དྷེ་ཞིག་གིས་ཆོ་ག་གཏོང་། གནམ་ས་རི་དང་ཉི་ཟླ་
སྐར་མ་རྣམས་དཔང་དུ་བཙུགས་ཏེ། ཁྱེད་ཅག་སུས་ཀྱང་རང་ཡུལ་མི་སྲུང་
ཞིང་། བསམ་ངན་དང་སེམས་མ་དྲངས་པ་བྱེད་ན། གནམ་སའི་ལྷ་རྣམས་
ཀྱིས་ཁྱེད་ཅག་གི་བསམ་པ་ཐམས་ཅད་མཁྱེན་པས། ད་ལྟ་བསད་པའི་དུད་
འགྲོ་འདི་རྣམས་ བཞིན་ དུ་ དུམ་ བུར་ བྱས་ ལ་ སོད་ ཅིག་” ཅེས་ བསྟན་ ཞིང་།
དོན་དུའང་དེ་འདྲ་ཡིན་པ་བློན་པོ་རུ་ལས་སྐྱེས་ཀྱིས་གྲི་གུམ་བཙན་པོའི་སྤུར་བླུ་
བྱེད་ལ་བྱིས་པ་བྱའི་མིག་ཅན་ཞིག་ཉོ་དུས་དེའི་ཨ་མ་ལ་མནའ་བོར་བ་དང་།
རྒྱལ་པོ་སྟག་རི་གཉན་གཟིགས་ཀྱི་རིང་ལ་རྒྱལ་པོ་དང་དབའ་དབྱི་ཚབ། མྱང་
ཙེང་སྐུ་སོགས་ཀྱིས་ཟིང་པོ་རྗེ་སྟག་སྐྱ་བོ་མེད་པར་བཟོ་བའི་དོན་དུ་མནའ་སྐྱེལ་
བ། དབའ་དབྱི་ཚབ་དང་མྱང་ཙེང་སྐུ་སོགས་ཀྱིས་རྒྱལ་པོ་གནམ་རི་སྲོང་བཙན་
ལའང་“དེང་ཕན་ཆད། ཟིང་པོ་རྗེ་རྒྱབ་ཏུ་སྤྱི་དོར་རེ། སྤུ་རྒྱལ་པང་དུ་སྤྱི་
ལེན་རེ།......”@ ཞེས་མནའ་བོར་བ། རྒྱལ་པོ་སྲོང་བཙན་སྒམ་པོས་བློན་པོ་
དབའ་དབྱི་ཚབ་ལ་“ད་ཕྱིན་ཆད་ཁྱེད་སྤྱད་མཚན་གྱིས་བཙན་པོ་སྤུ་རྒྱལ་གྱི་ཞི་
སྔར་གློ་བ་མ་རིངས་མཐའང་མ་གྲང་ན། ནམ་ནམ་ནམ་ནམ། ཞ་ཞ་ཞ་ཞར་
ཡང་། དབྱི་ཚབ་གྱི་བུ་ལ་མ་ཉེས་པར་བཀྱོན་དབབ་རེ།……” @ ཞེས་
མནའ་བོར་བ། ཡང་རྒྱལ་པོ་ཁྲི་སྲོང་ལྡེ་བཙན་གྱི་སྐུ་རིང་ལ་ལྷ་ས་དང་བསམ་
ཡས་ཀྱི་གཙུག་ལག་ཁང་བཞེངས་གྲུབ་རྗེས་རྒྱལ་བློན་ཡབ་སྲས་རྣམས་ཀྱིས་རྒྱལ་
164



༄༅།།བོད་རིགས་དང་ལྷོ་པ་རིགས་བར་གྱི་འབྲེལ་བ་བཤད་པ།
བའི་སྐུ་གསུང་ཐུགས་གསུམ་གྱི་རྟེན་བཞེངས་པ་དང་། ནང་པའི་ཆོས་མཛད་
པ་འདི་དུས་ནམ་ཡང་རྒྱུན་མི་ཆད་པའམ་ཉམས་སུ་མི་འཇུག་པར་བྱ་དགོས།
དངོས་པོའི་མཐུན་རྐྱེན་སྒྲུབ་པ་རྣམས་ཀྱང་ཇེ་ཉུང་དུ་མི་འགྲོ་བར་བྱ་དགོས།
ཕྱིས་ཀྱི་རྒྱལ་པོ་རིམ་བྱོན་རྣམས་ཀྱིས་ཀྱང་ཚུལ་འདི་བཞིན་དུ་ཁས་ལེན་དམ་
བཅའ་བྱ་དགོས་ཞེས་དཀོན་མཆོད་གསུམ་དང་ཆོས་སྲུང་། སངས་རྒྱས་ཆོས་
ལུགས་ལ་དཀར་བའི་ལྷ་འདྲེ་སོགས་དཔང་དུ་བཞག་སྟེ་མནའ་སྐྱེལ་བ།དེ་མིན་
རྒྱལ་པོ་ཁྲི་རལ་པ་ཅན་གྱི་རིང་ལ་རྒྱ་ཡུལ་རྨེ་རུ་བྱ་བའི་སོ་མཚམས་སུ་རྒྱ་བོད་
མཐུན་འབྲེལ་ གྱི་ རྡོ་ རིང་ འཛུགས་ དུས་ ཀྱང་ དབོན་ ཞང་ གཉིས་ཀྱིས་ དཀོན་
མཆོག་གསུམ་དང་ཉི་ཟླ་གཟའ་སྐར། ལྷ་གཉན་རྣམས་དཔང་དུ་བཞག་ནས།
ད་ཕྱིན་“རྒྱའི་རྨེ་རུ་མན་ལ་བོད་ཀྱི་དམག་མི་དྲངས། དེ་ཡན་ལ་རྒྱའི་དམག་མི་
དྲངས། ཕན་ཚུན་དུས་མཚམས་བསྲུང་སྟེ། ས་ ས་མལ། རྡོ་རྡོ་མལ་དུ་
གནས་ནས། བོད་བོད་ཡུལ་ན་སྐྱིད། རྒྱ་རྒྱ་ཡུལ་ན་སྐྱིད་......03 ” ཅེས་
དབུ་བསྙུང་ཞིང་དྲོ་ བོར་བ་ སོགས་ཀྱི་སྲོལ་ཡོད་ པ་ལས་ ར་སྤྲོད་བྱེད་ཐུབ་ལ།
བོད་ཀྱི་གནའ་མིའི་ཁ་དཔེར་བོད་མནའ་ཐོག རྒྱ་ཡིག་ ཐོག་ ཅེས་ པ་ དང་།
མནའ་ཆེན་མ་བཞག་ན། དགྲ་ཆེན་མི་ཐུལ་ཞེས་པ་ལས་ཀྱང་བོད་འདི་ལྷ་ཀླུ་
གཉན་གསུམ་དཔང་དུ་བཞག་ནས་མནའ་གན་འཇོག་པར་དགའ་བར་མ་ཟད།
དེའི་ནུས་པའང་གང་འདྲ་ཐོན་གྱིན་ཡོད་པ་གསལ་བོར་བསྟན་ཡོད། །
ཡང་། ལྷོ་པ་རིགས་ཀྱིས་ལོ་ཏོག་སོགས་གང་ཡིན་རུང་ཡུལ་ལྷ་གནས་
བདག་ལ་ དབང་ བར་བསམ་པས། ནགས་ གཅོད་ པ་ དང་ ས་ རྒོད་ སློག་པ།
ལོ་ཏོག་འདེབས་པ། ཡུར་མ་ཡུར་བ། ཞིང་འབྲེག་པ་སོགས་ཀྱི་དུས་སུའང་
，
165



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
གཟའ་ཚེས་ལེགས་པོ་ཞིག་བདམས་ནས་སེམས་ཅན་དམར་མཆོད་བྱེད་ངེས་
ཡིན་ཟེར་བ་༧ དེ་ནི་གདོད་མའི་དུས་སུ་རང་བྱུང་ལ་དད་གུས་བྱེད་པའི་ཤུལ་
རྒྱུན་ཡིན་པ་སྟེ། ད་ལྟ་ད་དུང་མདོ་སྨད་ཕྱོགས་(དབུས་གཙང་ལ་ཆ་རྒྱུས་མེད་)སུ་
འབྲོག་པའི་རུ་འབབ་པ་དང་རོང་པས་གཞིས་ གྱང་རྩིག་པ། བེམ་པོ་དུར་
འདེབས་བྱེད་པ་སོགས་ཀྱི་སྐབས་སུ་ཐོག་མར་ས་དེའི་གནས་བདག་ལ་བསང་
གཏོང་བ་དང་ཀླུ་གཏོར་འཕངས་ནས་ས་སློང་བའི་ཆོ་ག་རྫོགས་པར་བྱས་རྗེས།
ད་གཟོད་སྐབས་བབ་ཀྱི་ལས་འགོ་རྩོམ་པ་དང་ངོ་བོ་གཅིག་ཏུ་གྱུར། ད་ལྟ་
མདོ་སྨད་བླ་བྲང་ས་ཆར་ཟླ་དྲུག་པའི་ཚེས་བཅོ་ལྔ་ནས་ཟླ་བདུན་པའི་ཚེས་སུམ་
ཅུ་ཙམ་དུ་ཤིང་སློང་ཞེས་རས་གུར་དང་ཁ་ཟས་ལེགས་པོ་ཁྱེར་ནས་ནགས་ཁུལ་
དུ་སོང་སྟེ་སྤྲོ་གསེང་གཏོང་བའི་དུས་ཆེན་ཞིག་ཡོད་པ་དེའང་དང་ཐོག་བླ་བྲང་
བཀྲ་ཤིས་འཁྱིལ་བ་སོགས་དགོན་སྡེ་རྣམས་ཀྱི་དབྱར་གནས་གྲོལ་བའི་ཉིན་དེར་
དགེ་འདུན་པ་རྣམས་ནགས་ཁུལ་དུ་བུད་ཤིང་འཐུ་བར་འགྲོ་བ་དང༌། དེའི་ཚེ་
ཐོག་མར་ས་དེའི་གནས་བདག་ལ་བསང་བཏང་ནས་ཤིང་སློང་བའི་ཆོ་ག་བསྒྲུབ་
ཤིང་། དེ་ནས་བུད་ཤིང་འཐུ་བ་དང་ཞལ་ཟས་ལ་རོལ་བ་བཅས་ཀྱི་བྱ་འགུལ་
བྱེད་པ་ཡིན་ཡང་། ཕྱིས་སུ་དགེ་འདུན་པས་གནས་བདག་ལ་བུད་ཤིང་སློང་
བའི་སྲོལ་དེ་རིམ་བཞིན་སྤྱི་ཚོགས་ཐོག་རྒྱུན་འབྱམས་སུ་སོང་ནས་སྐྱ་སེར་ཀུན་
གྱིས་གླིང་ཁ་གཏོང་བའི་དུས་ཆེན་ལྟ་བུར་གྱུར་པ་ལྟར་རོ། ། དེ་གཉིས་ཀྱི་མི་
འདྲ་ས་ནི་ལྷོ་ཡུལ་འདི་ཉིད་རྒྱང་རིང་མཐའ་ཁུལ་དུ་གནས་ཡོད་པས། ད་དུང༌
སྟོན་པ་གཤེན་རབ་སྔོན་གྱི་སྲོལ་ལྟར་ཡུལ་ལྷ་གནས་བདག་དམར་གྱིས་མཆོད་པ་
དང་བླ་བྲང་སོགས་སུ་དཀར་གྱིས་མཆོད་པ་དེ་རེད། དེས་ན་ལྷོ་པ་རིགས་ཀྱིས་
166



༄༅།།བོད་རིགས་དང་ལྷོ་པ་རིགས་བར་གྱི་འབྲེལ་བ་བཤད་པ།
ས་བདག་གནས་བདག་ལ་མཆོད་བཀུར་བྱས་ནས་ས་དང་ནགས་སློང་བའི་སྲོལ་
དེ་ཡང་བོད་སྤྱིའི་གདོད་མའི་ལུགས་སྲོལ་ཞིག་ཏུ་ངེས། དེ་བཞིན་དུ་ལྷོ་པས་
སྡོང་པོ་གཅོད་པ་དང་ས་རྒོད་སློག་སྐབས་མི་ལ་ན་ཚ་བྱུང་བ་དང་འཆི་བ་སོགས་
བཀྲ་མི་ཤིས་པའི་དོན་རྐྱེན་བྱུང་ཚེ། ནགས་ལྷ་དང་གནས་བདག་མ་དགྱེས་
པར་བསམས་ནས་ས་རྒོད་སློག་མཚམས་འཇོག་པ་དང་། ཡང་ན་ལྷ་ཞུས་ཏེ་
སེམས་ཅན་མཆོད་ནས་བཟོད་གསོལ་ཞུ་བ། ཚོ་ཁག་སོ་སོར་ཐུག་རེག་དང་
གཅོད་མི་རུང་བར་རྒྱུན་དུ་མཆོད་འབུལ་བྱེད་པའི་སྡོང་པོ་རིགས་གཉིས་ལྷག་རེ་
ཡོད་པ་08 དེ་ཡང་མི་རྣམས་ཀྱིས་དངོས་པོ་ཡོད་དོ་ཅོག་ལ་བླ་སྲོག་གནས་པར་
སེམས་པ་ལས་བྱུང་བ་སྟེ། བོད་ཁམས་སྤྱི་ལ་ཁྱབ་པའི་སྲོལ་ལུགས་ཤིག་རེད།
ལུགས་སྲོལ་དེ་ལྟ་བུ་མི་རྣམས་ཀྱི་རིག་པ་ནར་མ་སོན་པའི་དུས་སུ་ཡོད་པར་མ་
ཟད། ད་ལྟའང་བོད་ཀྱིས་ས་སློག་པ་དང་སྡོང་པོ་གཅོད་པ་སོགས་ལ་རྐྱེན་བྱས་
ནས་ན་ཚ་བྱུང་ཚེ་ཀླུའམ་གནས་བདག་གི་གནོད་པར་དོགས་ནས། ས་དེར་
སོང་ནས་ཀླུ་གསུར་ གཏོང་བ་དང་ཀླུ་གཏོར་འཕེན་པ། ཡང་ན་ལྷ་ བསང་
བཏང་ནས་ནད་པ་ནད་ལས་ཐར་བའི་གསོལ་བ་འདེབས་ལ། རྒྱུན་པར་བལ་
དཀར་དང་དར་ལྕོག་གིས་བརྒྱན་ཞིང་ཐུག་རེག་དང་གཅོད་མི་ཉན་པའི་ཀླུ་སྡོང་
ངམ་ལྷ་ཤིང་ནི་རི་ལུང་ཆེན་པོའི་གདོད་མའི་ནགས་ཚལ་ནས་དུད་ཁྱིམ་སོ་སོའི་
སྒོ་སྡོང་བར་དུ་བགྲངས་ཀྱིས་མི་ལངས་པ་ཞིག་ཡོད་པ་བོད་ལ་ཆ་རྒྱུས་ཏོག་ཙམ་
ཡོད་པའི་མི་ཀུན་གྱིས་མཁྱེན་གསལ་ལྟར་ཡིན། དེ་མིན་ལྷོ་པ་རིགས་ཀྱི་ཁྲོད་དུ་
འབྲོང་དང་ལུག ནོར། སྟག སྤྲེལ། བྱ་སྒོང་། སྦལ་བ། སྦྲུལ།
བྱ་རྒོད། ཁུ་བྱུག ཉི་ ཟླ་ སོགས་རུས་བླར་དད་པའི་ཚོ་ཁག་ མང་བར་
167



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
བརྟག་ནའང་དེ་དག་གནའ་བོའི་བོད་དང་འབྲེལ་བ་ངེས་ ཅན་ཞིག་ཡོད་དེ།
བོད་ཀྱི་རྩིས་གཞུང་རྣམས་སུའང་སྒ་ནི་ཤིང་ཁམས་ལུག་ལ་བླ། སྒོ་ནི་མེ་ཁམས་
ར་ལ་བླ། ལྡོང་ནི་ས་ཁམས་ཤ་བར་བླ། སྦྲ་ནི་ལྕགས་ཁམས་རྐྱང་ལ་བླ།
འབྲི་ནི་ཆུ་ཁམས་གཡག་ལ་བླ་ཞེས་སྤྲེལ་དང་བྲག་སྲིན་ལས་མཆེད་པའི་རྩ་བའི་
རུས་ཆེན་ལྔ་ལས་སྣ་དང་སྒོ། འབྲི་གསུམ་གྱིས་ར་ལུག་གཡག་གསུམ་ལ་བླ་བྱས་
པར་བསྟན་ལ། བོད་ཀྱི་གནའ་བོའི་རྒན་པོ་རྣམས་ཀྱིས་རང་གི་རྩ་བའི་མེས་པོ་
སྤྲེལ་ལ་ངོས་འཛིན་ཞིང་བྱ་རྒོད་དང་ཁྱིམ་བྱའི་ཤ་མི་ཟ་ལ། སྦལ་པ་དང་ཉ།
སྦྲུལ་སོགས་ཀླུར་མཐོང་ནས་གསོད་མི་ཕོད་ཅིང་། མནའ་བོར་ཚེ་ཉི་ཟླ་སྐར་
གསུམ་དཔང་ལ་འཇོག་པ་བཅས་ལ་བལྟས་ན། གནའ་བོའི་དུས་སུ་བོད་པ་
རྣམས་ཀྱིས་སྤྲེལ་དང་བྱ། སྦལ་པ། སྦྲུལ། ཉི་ཟླ་སོགས་ལའང་རུས་བླ་
བྱེད་ལས་ཆེ། དེས་ན་ལྷོ་པ་རྣམས་ཀྱིས་གོང་གསལ་གྱི་སྲོག་ཆགས་དེ་དག་ལ་
བླ་བྱེད་པ་ཡང་བོད་ལྷོ་ཐུན་མོང་གི་མེས་པོ་རྣམས་ཀྱི་ལུགས་སྲོལ་མ་ཉམས་པའི་
མངོན་རྟགས་ཡིན་པར་སྙམ།
ཡང་། ལྷོ་པ་རིགས་ཀྱིས་བྱས་རྗེས་ཆེ་བའི་རུས་ཚོའི་འགོ་གཙོ་དང་མི་
ནུས་མཐུ་ཅན། དཔའ་བོ་སོགས་ལྷའི་ངོ་བོར་རྩིས་ཏེ་མེས་ལྷར་གསོལ་བ་དང་།
ཆོས་ལུགས་བྱ་འགུལ་ཅུང་ཆེན་པོ་སྤེལ་སྐབས་ངེས་པར་དུ་མཆོད་པ་འབུལ་བའི་
སྲོལ་དེ་ཡང་ལྷོ་པའི་ལུགས་སྲོལ་ཁྱད་པར་བ་ཞིག་མ་ཡིན་ཏེ། བོད་ཀྱིས་རྟག་
པར་གསོལ་མཆོད་བྱེད་པའི་ཡུལ་ལྷ་གཞི་བདག་རྣམས་ཀྱང་སྤྱིར་བཏང་དུ་རང་
རང་ས་ཁུལ་དུ་སྔོན་ཆད་སྐྱེས་མྱོང་བའི་དཔོན་པོ་དང༌། བློན་པོ། དཔའ་བོ།
བླ་མ། ཡུལ་ལྷ་གཞི་བདག་ལ་མཆོད་བཀུར་བྱེད་པར་དགའ་བའི་འཇིག་རྟེན་
168



༄༅།།བོད་རིགས་དང་ལྷོ་པ་རིགས་བར་གྱི་འབྲེལ་བ་བཤད་པ།
རྒད་པོ་སོགས་ཚེ་འཕོས་རྗེས་ཡུལ་ལྷ་གཞི་བདག་ཏུ་ངོས་བཟུང་བ་རྐྱང་རྐྱང་ཡིན་
པ་སྟེ། ཨ་མྱེས་རྨ་ཆེན། ཨ་མྱེས་ཡུལ་ལྷ། ཨ་མྱེས་དུང་རི། ཨ་མྱེས་བཱ་
ཡན། ཨ་མྱེས་ཤ་བོ། ཨ་མ་ཀླུ་མོ། ཨ་མ་ཟོར་དགུ་ཞེས་ཡུལ་ལྷ་གཞི་བདག་
རྣམས་ལ་ཨ་མྱེས་སམ་ཨ་མའི་མིང་གིས་འབོད་པ་ལས་ཀྱང་གསལ་པོར་མཚོན་
ཐུབ་པས་ལྷོ་པས་མེས་པོ་ལྷར་མཆོད་བཀུར་བྱེད་པ་དེ་ཡང་བོད་ཀྱི་གནའ་བོའི་
བོན་ལུགས་ཀྱི་མེས་པོར་དད་གུས་བྱེད་པའི་རྣམ་པ་ཁྱད་པར་ཅན་ཞིག་རེད། །
《ལྷོ་པ་རིགས་ཀྱི་ལོ་རྒྱུས་མདོར་བསྡུས་》ལས། “རྐུ་འཕྲོག་དང་ཚུལ་
མིན་གྱི་ཕོ་མོའི་འབྲེལ་བ། རྫུན་གཏམ་པ་སོགས་ལས་བྱུང་བའི་རྩོད་གཞིར་
འདྲི་གཅོད་བྱེད་ཚེ་ལྷ་པས་འགོ་འཛིན་མཛད་འོག་གྱོད་ཡར་ཆུ་ཁོལ་ནང་ནས་
དངོས་པོ་ལེན་དུ་འཇུག་པ་སོགས་ལ་བརྟེན་ནས་དཀར་ནག་གི་ཤན་འབྱེད་པ་
རེད་”ཅེས་འཁོད་པའི་གོམས་སྲོལ་ རང་བཞིན་ ལྡན་པའི་ལེགས་ཉེས་བརྟག་
ཐབས་དེ་ཡང་བོད་ཀྱི་ས་ཆ་མང་པོར་སྤྱོད་པ་སྟེ། བཅིངས་འགྲོལ་སྔོན་དུ་མདོ་
སྨད་ཀྱི་ས་ཁུལ་མང་པོར་རྐུ་འཕྲོག་གི་གྱོད་གཞི་བྱུང་ནའང་བླ་དཔོན་རྣམས་ཀྱིས་
གྱོད་ཡ་དང་དེའི་ཁྱིམ་མི་སོགས་འབྲེལ་ཡོད་མི་སྣ་བསྡུས་ནས་ཡུལ་ལྷ་གཞི་བདག་
ལ་བསང་གཏོང་བའི་ཆོ་ག་རྫོགས་པར་བྱས་རྗེས་སྤྱོད་ཡར་གཡིས་ཁོལ་མའི་ཁྲོད་
ནས་སྟ་རེ་ལེན་དུ་འཇུག་པའི་ཐབས་སྦྱར་ཏེ་རྐུན་མ་ཡིན་མིན་ཁ་ཚོན་གཅོད་པ་
དང་ཡོངས་སུ་མཐུན་པར་སྙམ། མདོར་ན། ལྷོ་པ་རིགས་ཀྱི་ས་ཆུ་རི་ནགས་
སོགས་དངོས་པོ་ཡོད་དོ་ཅོག་ལྷ་དང་འབྲེལ་བ་ཡོད་པའི་བསམ་བློའི་འདུ་ཤེས་
དང་། མེས་པོ་རྣམས་ཡུལ་ལྷ་གཞི་བདག་ཏུ་ངོས་འཛིན་པ། འཇིག་རྟེན་
པའི་ལྷ་སོགས་ལ་དམར་མཆོད་བྱས་ནས་སྐྱབས་བཅོལ་བ། ཚོ་ཁག་སོ་སོར་
169



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
རུས་ལྷ་མི་འདྲ་བ་རེ་ཡོད་ པ་ སོགས་གང་ཡིན་ཡང་སྤྲེལ་དང་བྲག་སྲིན་ལས་
མཆེད་པའི་མི་རིགས་སྤྱིའི་གདོད་མའི་དུས་ཀྱི་བསམ་བློ་འདུ་ཤེས་ལས་གྲུབ་པའི་
ལུགས་སྲོལ་ལམ་བོན་ལུགས་དང་ངོ་བོ་གཅིག་ཏུ་གྲུབ་པ་རྐྱང་རྐྱང་ཡིན་པ་རེད། །
༤. ཚན་རིག་ཤེས་བྱར་དཔྱད་པ། དེ་ཡང་《ལྷོ་པ་རིགས་ཀྱི་ལོ་རྒྱུས་ .
མདོར་བསྡུས་》ལས། “ལྷོ་པ་རིགས་ཀྱི་མི་རིགས་ལ་རང་གི་ཡི་གེ་མེད་པས།
ད་ལྟའི་བར་དུ་རྩིས་བྱེད་པ་དང་དོན་ངེས་པར་བྱེད་པ་ལ་ ཤིང་ལ་རྟགས་བུ་
འགོད་ཅིང་ ཐག་ལ་མདུད་ པ་ རྒྱུག་ པའི་ ཐབས་ སྤྱོད་ ཀྱིན་ཡོད་” ཅེས་འཁོད།
དེ་ལྟ་བུའི་རིག་པ་བོད་ཀྱི་མཐའ་ཁུལ་གཞན་དུ་ད་ལྟ་སྤྱོད་ཀྱིན་ཡོད་མེད་གསལ་
པོར་མི་ཤེས་རུང༌། 《ཐང་ཡིག་གསར་རྙིང་ལས་བྱུང་བའི་བོད་ཆེན་པོའི་སྲིད་
ལུགས་》ལས། “སྲིད་སྐྱོང་བ་ལ་ཡི་གེ་ནི་མེད། ཐག་ལ་མདུད་པ། ཤིང་ལ་
རྟགས་བུ་བཏབ་སྟེ་རྩིས་བྱེད།” ཅེས་བསྟན་པ་ལ་གཞིགས་ན་བོད་པ་ཡོངས་ཀྱིས་
ཀྱང་ཡི་གེ་མེད་པའི་དུས་སུ་ཐབས་ཤེས་དེ་རིགས་སྤྱོད་ཀྱི་ཡོད་པས། ཐབས་
ཤེས་དེ་རིགས་ནི་ ལྷོ་ བོད་མེས་པོ་ཐུན་ མོང་ གི་ གསར་ གཏོད་ ཅིག་ཡིན་རུང་།
བོད་ཀྱི་དབུས་ཁུལ་དག་ཏུ་ཡི་གེ་བྱུང་ནས་ཤེས་རིག་དར་བ་དང་ཆབས་ཅིག་
རང་ཤུགས་སུ་མཁོ་མེད་དུ་གྱུར་པ་དང་། བོད་ཀྱི་སྦས་ལྗོངས་བཞིའི་ཡ་གྱལ་
དུ་གྱུར་པའི་ལྷོ་ཡུལ་ནི་རྒྱང་རིང་མཐའ་ཁུལ་དུ་ཡོད་ཅིང་། འགྲིམ་འགྲུལ་མི་
བདེ་བ་དང་ཕྱི་ཕྱོགས་ལ་འབྲེལ་འདྲིས་ཧ་ ཅང་ཉུང་བའི་རྐྱེན་ གྱིས། རིག་
གནས་དར་ཁྱབ་ཏུ་འགྲོ་མ་ཐུབ་པས་སྲོལ་རྒྱུན་གྱི་ཐབས་ཤེས་དེ་ད་དུང་སྤྱོད་
བཞིན་ཡོད་པ་མངོན་གྱི་ཡོད།
ཡང་། ལྷོ་པ་རིགས་ ཀྱིས་ ཟླ་ བའི་ འཕེལ་འགྲིབ་ལ་ བརྟེན་ནས་ཚེས་
--
•P，
I
。-
，
。
་，
170



༄༅།།བོད་རིགས་དང་ལྷོ་པ་རིགས་བར་གྱི་འབྲེལ་བ་བཤད་པ།
གྲངས་གཏན་ལ་འབེབ་པ་08 ཡང་ལོ་གཅིག་གི་ཉིན་ཟླ་དུས་གཟེར་སོགས་གསལ་
པོར་རྩིས་མི་ཤེས་པའི་དུས་ཀྱི་ལྷོ་བོད་ཐུན་མོང་གི་ཚེས་གྲངས་བརྟག་ཐབས་ཤིག་
རེད། དེ་གདོད་མའི་དུས་སུ་མ་ཟད་མདོ་སྨད་ཕྱོགས་ཀྱི་རྒན་པོ་རྣམས་ཀྱིས་ད་
ལྟའང་དེ་ལྟར་ཚེས་ གྲངས་ གཏན་ འབེབ་བྱེད་ཀྱིན་ཡོད་ལ། ཨ་ མདོའི་ལ་
གཞས་སུ། རྟ་འདོ་བ་སྙིང་ལ་རྗེ་བོ། ཕྱི་སྤུ་ཁ་གྲོ་རྒྱ་སྔོ་ནག་རེད། ནང་
གོམ་ལག་ རླུང༌ ནག་ འཚུབ་ མ་ རེད། རྟ་ ད་ ཐེངས་ ཉོས་ པ་ འཆུག་ མེད།
རོགས་ཆུང་ལོ་སྙིང་ལ་རྗེ་བོ། ཕྱི་མོ་སྒོ་བཅོ་ལྔའི་དུང་ཟླ་རེད། ཚིག་བཤད་པ་
རྗེ་བཙུན་མགུར་མ་རེད། རོགས་ད་ཐེངས་བཙལ་བ་འཆུག་མེད། ཅེས་པ་
དང་། རྒན་པོ་རྣམས་ཀྱི་ཁ་དཔེར་ཉི་ཤུ་ཟླ་བ་ནམ་ལངས། བཅོ་ལྔའི་ཟླ་བ་
ཁ་གང་ཞེས་པ་ལས་ཀྱང་གསལ་པོར་མཚོན། དེས་ན་ལྷོ་བོད་གཉིས་ཀྱི་ཚེས་
གྲངས་གཏན་ལ་འབེབ་པའི་རིག་པ་ཀུན་ནས་མཚུངས་པ་འདི་ལས་ཀྱང་མི་
རིགས་གཉིས་ཀྱི་མེས་པོའི་འབྲེལ་བ་གང་འདྲ་ཡིན་པ་ལམ་ཙམ་རྟོགས་ཐུབ།
དེ་མིན་ལྷོ་པ་རིགས་ཀྱིས་སྨན་བཅོས་བྱེད་ཚེ་སྦྲུལ་གྱི་མཁྲིས་པ་དང་གླ་རྩི་
སྤྱད་ནས་ཁྲག་གཅོད་ཅིང་དུག་སེལ་བ་༧ དེ་ཡང་བོད་ཀྱི་སྨན་བཅོས་བྱེད་ཐབས་
དང་ཡོངས་སུ་མཐུན་པ་ནི། ད་ལྟ་མདོ་དབུས་ཁམས་གསུམ་ཀུན་ནས་རྨ་ཁའི་
དུག་སེལ་བ་དང་དེ་མྱུར་དུ་སོས་པར་བྱེད་པ་ལ་གླ་རྩི་སྤྱོད་པར་མ་ཟད། དུག་
ནད་དང༌། མཆིན་ནད། མཁལ་མའི་གཉན་ཚད། སྲིན་ཚད། གཉན་
རིམས་སོགས་ལ་གླ་རྩི་འཐུང་བ་དང་ཡང་ན་གླ་རྩི་དང་བསྡེབས་པའི་སྨན་འཐུང་
གི་ཡོད། དེ་ཡང་《ལྡེའུ་ཆོས་འབྱུང་》སོགས་ན་རྩིབས་ཀྱི་ལྷ་སྐར་མ་ཡོས་ལྟེ་བྱ་
བས་གཉའ་ཁྲི་བཙན་པོའི་གསུང་ལན་ལ་“རྐུ་ལ་ལན་མཆིས། སྡང་ལ་བྱམས་
171



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
མཆིས། དུག་ལ་སྨན་ མཆིས་” ཞེས་ཞུས་ཚུལ་ བཀོད་ པ་ ལྟར་ན་ བོད་ ཀྱིས་
གཉའ་ཁྲི་སྔོན་གྱི་རྒྱལ་ཕྲན་སིལ་མ་བཅུ་གཉིས་དུས་ནས་སྐྱེ་དངོས་དང་རྩི་ཤིང་།
གཏེར་རྫས། སྲོག་ཆགས་སོགས་ཀྱི་སྨན་ལ་བརྟེན་ནས་ནད་གསོ་བའི་རིག་པ་
ངེས་ཡོད་པས། གླ་རྩི་སྤྱད་ནས་དུག་སེལ་བ་ལ་སོགས་པའི་རིག་པར་ཡང་ལོ་
རྒྱུས་ཡུན་རིང་ལྡན་ཡོད། ལྷོ་བོད་གཉིས་ལ་གཅིག་མཚུངས་ཀྱི་སྨན་བཅོས་
བྱེད་ཐབས་ཡོད་པ་འདི་ལྟོས་དབང་གིས་མིན་པར་ཆུ་འགོ་གཅིག་ནས་གྱེས་པའི་
ཆུ་རྒྱུན་དང་མེས་པོ་གཅིག་ནས་བརྒྱུད་པའི་རིག་གནས་ཡིན་པར་ངེས་སོ། །
༥. ས་མིང་དཔྱད་པ། ས་མིང་ནི་ཐོག་མ་ཉིད་ནས་ཡོད་པ་ཞིག་མིན་
པར་མིའི་རིགས་ཀྱིས་གཏན་སྡོད་ཀྱི་འཚོ་བ་རོལ་པ་ཚུན་གྱི་ལོ་རྒྱུས་དུས་སྐབས་
སོ་སོའི་གཏན་སྡོད་བྱེད་མཁན་མི་དང་ཚོ་པ་སོགས་ཀྱིས་རང་རང་གི་འཚོ་བའི་
དགོས་མཁོ་ལྟར། ཕྱི་རོལ་ཡུལ་གྱི་ཁྱད་ཆོས་དང་བྱེད་ནུས། ཕ་ཚན་སོ་སོའི་
རུས་རྟགས་སམ་ཚོ་པའི་སྤྱི་མིང་སོགས་རྒྱུ་མཚན་དང་དམིགས་པ་སྣ་ཚོགས་ལ་
བརྟེན་ནས་བཏགས་པ་ཡིན་པས། དེ་ལས་ཡུལ་དེར་སྔོན་ཆད་མི་རིགས་གང་
ཞིག་བསྡད་མྱོང་བ་དང་ད་ལྟ་མི་རིགས་གང་ཞིག་གནས་ཡོད་པ་རྟོགས་ཐུབ་པར་
མ་ཟད། མི་རིགས་དེ་དག་གི་རུས་ རྟགས་དང་ཆོས་ལུགས། སྐད་ཡིག
འཇིག་རྟེན་གྱི་ལྟ་བ། ཡིད་སྤྲུལ། འཚོ་བའི་གོམས་གཤིས་སོགས་ཀྱང་ཚད་
ངེས་ཅན་རེ་རྟོགས་ཐུབ་པ་ཡིན་ན། ལྷོ་ཡུལ་གྱི་ས་མིང་དང་རི་མིང་། ཆུ་
མིང་སོགས་ལ་ཡང་བོད་སྐད་མང་དུ་འདྲེས་ཡོད་པ་དཔེར་ན། ལྷོ་ཡུལ་གྱི་རི་
བོ་གྲགས་ཅན་རྣམས་ཀྱི་མིང་ལ། དགའ་ལུང་ལ། གནམ་ལྕགས་འབར་བ་
ལ། རྡོ་གཞོང་ལ། སྤུངས་སྤུངས་ལ། ཡོངས་རྒྱབ་ལ། གོང་སྟོད་ ཕོ་
172



༄༅།།བོད་རིགས་དང་ལྷོ་པ་རིགས་བར་གྱི་འབྲེལ་བ་བཤད་པ།
བྲང༌། ཏ་ཤིང་སྟོང་ཉང་ལ། ཨ་ བ་ཡ་ རི། གཏམ་སྙན་ལ། ཨབ་ར་
དཀར་ལ། ལྷོ་ཡུམ། གི་པོ་གནམ་ཡོམ་ལ། དུང་དཀར་ལ། གནས་ཡུལ་
དོམ་ལ། ཕོ་མོ་ཐང་སེར། སྐྱིད་དགེ་སོགས་ཟེར་ལ། ཆུ་བོ་ཆེན་པོ་རྣམས་
ཀྱི་མིང་ལ། སྤྱན་འབྲུག་ཆུ། ཡང་གསང་ཆུ། ཉི་ཀུང་ཆུ། བདེ་ཀོང་ཆུ།
ཤི་རི་དཔལ་ལྡན་ཆུ། ཤི་གཡོར་ཆུ། བདེ་ཆེན་མོ་ཆུ། སྦ་ཆགས་བྲི་ཆུ།
རྔ་འདྲ་ཆུ། ཅང་སྐྱ་ཕུ་ཆུ། མདའ་ལུང་ཆུ་སོགས་ཟེར། གྲོང་བརྡལ་དང་
སྡེ་པ་གཙོ་བོ་དག་གི་མིང་ལའང་སྤྱན་འབྲུག བྱ་ར་ས། སྟག་མོ། བདེ་
ཞིང་། མེ་ཏོག སྤང་ཞིང་། འབྲས་སྤུངས། སྡིག་གདོང་། འཇམ་པོ།
རྟ་གདོང་། རྡོ་ཤིང་། སྐོར་སྤུ། དགའ་སྡེ། དར་མིང་། གནས་ཚང་
གོང་། མདའ་སྒང༌། ཕུར་བུ། ཨ་ལོང་ཡི སོགས་མང་དུ་ཡོད་པ་ལྟ་བུ་རེད།
དེས་ན་ལྷོ་ཡུལ་གྱི་རི་བོ་གྲགས་ཅན་དང་ཆུ་བོ་ཆེན་པོ། གྲོང་བརྡལ་(སྡེ་)གཙོ་
བོ་སོགས་གཞི་རྩའི་གྲུབ་ཆ་རྣམས་ཀྱི་མིང་བོད་སྐད་ཡིན་པ་ལས་ཐ་སྙད་དེ་དག་
འདོགས་མཁན་བོད་རིགས་ཡིན་པ་དང་། ཡང་ན་ལྷོ་པ་རིགས་ལ་གནའ་བོའི་
དུས་སུ་བོད་སྐད་ལས་ཐ་དད་པའི་སྐད་རིགས་གཞན་མེད་ཅིང་། ད་ལྟ་ལྷོ་
སྐད་ཅེས་བོད་ཁམས་གཞན་དུ་ཡོངས་སུ་མི་གོ་བའི་སྐད་ཅིག་ཤོད་ཀྱིན་ཡོད་པ་
དེ་ཡང་སྦས་ལྗོངས་ལྷོ་ཡུལ་གྱི་མི་རྣམས་དུས་ཡུན་རིང་པོར་ཕྱི་ཕྱོགས་སུ་འབྲེལ་
འདྲེས་མང་པོ་བྱེད་མ་ཐུབ་པའི་རྐྱེན་གྱིས་གྲོང་སྐད་ལ་འཕེལ་འགྱུར་བྱུང་བའི་
མཐའ་འབྲས་ཡིན་པ་རྟོགས་ཐུབ་ལ། སྔར་རུས་རྒྱུད་དམ་མི་རིགས་གཅིག་
ཡིན་རུང༌། ལོ་རྒྱུས་ཀྱི་རྒྱུ་རྐྱེན་སྣ་ཚོགས་ཀྱི་དབང་གིས་ཕན་ཚུན་ཡུལ་ཁམས་
སོ་སོར་གྱེས་ནས་ དུས་ཡུན་ རིང་པོར་འབྲེལ་ ཐུག་ མང་པོ་བྱེད་ མི་ཐུབ་པས།
173



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
གྲོང་སྐད་གྱི་ཁྱད་པར་ཇེ་ཆེར་ཕྱིན་ཏེ། ཕན་ཚུན་དབར་སྐད་བརྡ་མི་འཕྲོད་
པའི་སྐད་རིགས་གཉིས་ལྟ་བུ་འབྱུང་བ་ནི་སྐད་རིགས་འཕེལ་འགྱུར་གྱི་ཆོས་ཉིད་
ཡིན་པ་ཀུན་གྱིས་མཁྱེན་གསལ་ལྟར་རོ། །
༦. ལྷོ་པ་རིགས་ཀྱི་ཡུལ་སྲོལ་གོམས་གཤིས་ལ་དཔྱད་པ། ལྷོ་པ་རིགས་
ཀྱི་ཁང་པ་ལས་ཚེ་ཐོག་མར་མཐོ་ཚད་ལ་སྤྱི་ཁྲུ་དོ་ཙམ་ཡོད་པའི་ཤིང་གི་རྨང་སྒྲོམ་
བརྟན་པོ་ཞིག་ལས་རྗེས། དེའི་སྟེང་དུ་ཁང་པ་ཉིས་ཐོག་ལས་ཤིང་རྨང་སྒྲོམ་
འོག་ཏུ་བུད་ཤིང་འཇོག་པ་དང་སྒོ་ཕྱུགས་འཇུག་ལ། ཉིས་ཐོག་ཏུ་མི་ སྡོད་
ཅིང༌། སུམ་ཐོག་ཏུ་ལ་ཅོ་དང་ཡོ་ཆས་སོགས་དངོས་པོ་རྩག་རྩིག་འཇོག་པའི་
སྲོལ་༧ ཡོད་པ་དེ་ཡང་བོད་ལྗོངས་ཀྱི་མོན་ཡུལ་དང་སི་ཁྲོན་རྔ་པ་བོད་རིགས་
རང་སྐྱོང་ཁུལ་གྱི་ཟུང་ཆུ་རྫོང་དང་གཟི་ཚ་སྡེ་དགུ་ས་ཁུལ། མའོ་བུན་ཆང་
རིགས་རང་སྐྱོང་རྫོང་སོགས་ཀྱི་ཁང་པའི་བཟོ་བཀོད་དང་གཉིས་སུ་མ་མཆིས་ལ།
བོད་ལྗོངས་ཆབ་མདོ་ས་ཁུལ་གྱི་མཁར་རོ་གྲོང་ཚོ་ནས་བཙལ་རྙེད་བྱུང་བའི་ལོ་
ལྔ་སྟོང་ཙམ་གྱི་གོང་གི་ཁང་པའི་གནའ་ཤུལ་དང་ཆ་འདྲ་བས་ལྷོ་པ་རིགས་ཀྱི་
ཁང་པའི་བཟོ་བཀོད་དེ་ཡང་ལྷོ་རིགས་ཀྱི་ཐུན་མོང་མ་ཡིན་པའི་ཁྱད་ཆོས་ཤིག་
མིན་པར། གནའ་བོའི་ལྷོ་ཕྱོགས་སུ་གནས་པའི་བོད་མི་སྤྱིའི་ཁང་པའི་ཁྱད་
ཆོས་ཡིན་པར་ངེས། །
གཞན་《 བོད་ ཀྱི་ ལོ་ རྒྱུས་ རིག་ གནས་ དཔྱད་ གཞིའི་ རྒྱུ་ ཆ་ བདམས་
བསྒྲིགས་》(སྤྱིའི་འདོན་ ཐེངས་ བཅུ་ པ་）ལས། “ ལྷོ་ པའི་ ཆོས་ དད་ དང་།
སྐད་ཡིག་བཅས་ནི་བོད་ཡོངས་དང་གཅིག་གྱུར་ཡིན་པ་དང༌། འཚོ་བ་སྤྱོད་
སྟངས་ཐད་བཟའ་བཏུང༌། གྱོན་ཆས། འཚོ་བའི་ཡོ་ཆས། རྒྱན་ཆ་ལུགས་
_174



༄༅།།བོད་རིགས་དང་ལྷོ་པ་རིགས་བར་གྱི་འབྲེལ་བ་བཤད་པ།
སོགས་ནི་བོད་ཀྱི་ཀོང་པོ་ཁུལ་དང་དབྱེར་མེད་ཡིན་” ཞེས་འཁོད་པ་ལྟར་ན།
ལྷོ་པའི་གོན་ཆས་དང་བཟའ་བཏུང་སོགས་ཀྱང་ཀོང་པོ་ས་ཁུལ་དང་ཁྱད་པར་
མེད་ལ། བོད་ལྗོངས་མི་དམངས་དཔེ་སྐྲུན་ཁང་གིས་པར་སྐྲུན་བྱས་པའི་《ལྷོ་
པ་རིགས་ཀྱི་ལོ་རྒྱུས་མདོར་བསྡུས་》ཀྱི་བར་གསབ་འདྲ་པར་ལ་བལྟས་ནའང་ལྷོ་
པའི་གྱོན་ཆས་དེ་དངོས་གནས་ཀོང་པོ་ས་ཁུལ་གྱི་བོད་ཀྱི་གྱོན་ཆས་དང་ཀུན་
ནས་མཚུངས་པས། ལྷོ་པ་རྣམས་བྱང་ཕྱོགས་བོད་ནས་མཆེད་པར་མ་ཟད།
མང་ཆེ་བ་ཀོང་པོ་ཁུལ་ནས་མཆེད་པའང་ངང་གིས་རྟོགས་ཐུབ།
དེ་མིན་ལྷོ་པ་ ཕོ་མོ་རྣམས་ཀྱིས་ ཐོད་པའི་སྐྲ་རྩེ་འབྲེག་པ་དེ་ཨེ ཡང་ རྒྱུ་
མཚན་ཅི་ཡིན་པ་མི་ཤེས་ཀྱང་དེ་སྔ་ལྷོ་པ་གཞུང་རྒྱུགས་པའི་ཁྲལ་བདག་བྱས་
མྱོང་བའི་སྨིན་གླིང་ཟླ་མཆོག་ལགས་ཀྱི་ཞལ་ནས་“ཀློ་ཡུལ་ཁུལ་གྱི་མི་རྣམས་ཐོག་
མར་བོད་ནས་མཆེད་པ་ཧ་ཅང་གསལ་པོ་ཡིན་ལ། ཀློ་ པའི་བུ་དང་བུ་མོ་
རྣམས་མདུན་གྱི་སྐྲ་རྩེ་འབྲེག་སྲོལ་ཡོད་པས། ཁ་རྒྱུན་དུ་གདོང་སྐྲ་རྩེ་བྲེགས་
ཚད་ བོད་ ཀྱི་ མི་ ཡིན་ ཞེས་ པའི་ ཟེར་ སྲོལ་ ཡོད་”༧ ཅེས་ གསུངས་ པ་ ལྟར་ན།
བོད་ཀྱི་ལུགས་སྲོལ་ཞིག་ཡིན་པ་མངོན་གསལ་རེད། །
མདོར་ན། གནའ་བོའི་ངག་རྒྱུན་དང་རིག་གནས་དངོས་རྫས། ཆོས་
ལུགས་དད་མོས། ཡུལ་སྲོལ་གོམས་གཤིས་སོགས་ཕྱོགས་ཆེན་པོ་དྲུག་ནས་ལྷོ་
བོད་གཉིས་ཡོངས་སུ་མཚུངས་པར་བརྟགས་ན་ལྷོ་བོད་གཉིས་ལ་གདོད་མའི་
དུས་སུ་རུས་ཁུངས་དང་སྐད་ཆ། ཤེས་རིག སེམས་ཁམས། ལུགས་སྲོལ།
ལྟ་བ་བཅས་ཀྱི་དབྱེ་བ་མེད་པར་གཡག་གཅིག་གི་ཀོ་བ་དང་མི་གཅིག་གི་རྒྱུད་དེ།
ཕ་སྤྲེའུ་དང་མ་བྲག་སྲིན་ལས་མཆེད་པའི་སྤུན་མཆེད་ཡིན་ལ། སྤུ་རྒྱལ་དུས་
175



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
སྐབས་དང་ཁྱད་པར་དུ་སྲོང་བཙན་སྒམ་པོའི་དུས་སུ་ལྷོ་ནས་ལྷོ་མོན། ནུབ་
ནས་ཞང་ཞུང་། བྱང་ནས་ཧོར། ཤར་རྩྭ་མི་ཤིང་མི་རྣམས་མངའ་འོག་ཏུ་
བསྡུས་ནས་བོད་མི་རིགས་འདི་རྒྱ་སྐྱེད་སྐབས་ཀྱང་ལྷོ་པ་རྣམས་བོད་མི་རིགས་ཀྱི་
གྲུབ་ཆ་གཙོ་བོའི་གྲས་སུ་གྱུར་ཡོད། ད་ལྟ་ལྷོ་པ་རིགས་ལ་ལྷོ་སྐད་ཅེས་བོད་
ཁམས་གཞན་དུ་ཡོངས་སུ་གོ་དཀའ་བའི་སྐད་ཅིག་ཡོད་ པ་ ཡང་མདོ་དབུས་
ཁམས་གསུམ་གྱི་སྐད་ཀྱི་ཁྱད་པར་དང་འདྲ་སྟེ། རྒྱལ་པོ་གླང་དར་གྱི་རྗེས་སུ་
བོད་འདིར་སྤྱི་ཁྱབ་ཀྱི་རྒྱལ་པོ་མ་བྱོན་པར་དུས་ཡུན་རིང་པོར་སོ་སོར་འཐོར་པ་
དང་། ཁྱད་པར་དུ་ཐ་སྙད་གཅིག་གྱུར་དང་སྐད་རིགས་ཚད་ལྡན་ཅན་དུ་སྒྱུར་
མཁན་མ་བྱོན་ལ། ལྷོ་ཡུལ་དེའང་བོད་ཀྱི་རྒྱང་རིང་མཐའ་ཁུལ་གྱི་སྦས་ཡུལ་
ཞིག་ཡིན་ཞིང་། ཡུལ་གཞན་དུ་འབྲེལ་འདྲིས་ཧ་ཅང་ཉུང་བ་བཅས་ཀྱི་དབང་
གིས་ཡུལ་སྐད་ཀྱི་ཤུགས་ཇེ་ཆེར་སོང་བའི་མཐའ་འབྲས་ཡིན་ནོ། །
མཆན་འགྲེལ།
1)3 བོད་ལྗོངས་མི་དམངས་དཔེ་སྐྲུན་ཁང་གིས་1987ལོའི་ཟླ་10པར་པར་སྐྲུན་
བྱས་པའི་《ལྷོ་པ་རིགས་ཀྱི་ལོ་རྒྱུས་མདོར་བསྡུས་》ཀྱི་ཤོག་ངོས་8པ་ནས་10 བའི་བར་དུ་
གསལ།
24 ི ི སོ་སོར་མི་རིགས་དཔེ་སྐྲུན་ཁང་གིས་1988ལོའི་ཟླ་6པར་པར་སྐྲུན་
བྱས་པའི་《བོད་ཀྱི་ལོ་རྒྱུས་རིག་གནས་དཔྱད་གཞིའི་རྒྱུ་ཆ་བདམས་སྒྲིག》(སྤྱིའི་འདོན་
ཐེངས་10 པ་)གི་ཤོག་ངོས་60 པ་དང་༡0 པ། 67 པ། 64 པ་བཅས་སུ་གསལ། །
(5 བོད་ལྗོངས་མི་དམངས་དཔེ་སྐྲུན་ཁང་གིས་1991ལོའི་ཟླ་8པར་པར་སྐྲུན་བྱས་
པ། (རྒྱ་ཡིག）
176



༄༅།།བོད་རིགས་དང་ལྷོ་པ་རིགས་བར་གྱི་འབྲེལ་བ་བཤད་པ།
© བོད་ལྗོངས་མི་དམངས་དཔེ་སྐྲུན་ཁང་གིས་པར་སྐྲུན་བྱས་པའི་《ལྷོ་པ་རིགས་ཀྱི་
ལོ་རྒྱུས་མདོར་བསྡུས་》ཀྱི་ཤོག་ངོས་17 པ་ནས་18 བར་དང༌། 《བོད་ལྗོངས་ཀྱི་གནའ་
རྫས་རྟོག་ཞིབ་གནད་བསྡུས་》ཀྱི་ཤོག་ངོས་49 པར་གསལ། (རྒྱ་ཡིག）
Q 1988ལོའི་《ཀྲུང་གོའི་བོད་ཀྱི་ཤེས་རིག་》དེབ་བཞི་པའི་ཁྲོད་ཀྱི་《བོད་རིགས་ཀྱི་
ལྷ་གསོལ་བསང་གཏོང་གི་ཡུལ་གོམས་སྐོར་ཅུང་ཟད་གླེང་བ་》ལས་དྲངས། །
8 《ལྷོ་པ་རིགས་ཀྱི་ལོ་རྒྱུས་མདོར་བསྡུས་》ཀྱི་ཤོག་ངོས་88པར་གསལ། །
© འ@d] 1980ལོའི་ཟླ་བཅུ་པར་མི་རིགས་དཔེ་སྐྲུན་ཁང་གིས་པར་སྐྲུན་བྱས་པའི་
《ཏུན་ཧོང་ནས་ཐོན་པའི་བོད་ཀྱི་ལོ་རྒྱུས་ཡིག་ཆ་》ལས་དྲངས།
d2 1984ལོར་མི་རིགས་དཔེ་སྐྲུན་ཁང་གིས་པར་སྐྲུན་བྱས་པའི་《བོད་ཀྱི་རྡོ་རིང་ཡི་
གེ་དང་དྲིལ་བུའི་ཁ་བྱང་》ཁྲོད་ཀྱི་《བསམ་ཡས་གཙུག་ལག་ཁང་གི་རྡོ་རིང་ཡི་གེ་》ལས་
དྲངས། །
03 《རྒྱལ་རབས་གསལ་བའི་མེ་ལོང་》སོགས་རྒྱལ་རབས་དེབ་ཐེར་རྣམས་སུ་གསལ།
འཉི 05 08 02 8 19 @ ེ སོ་སོར་《ལྷོ་པ་རིགས་ཀྱི་ལོ་རྒྱུས་མདོར་བསྡུས་》ཀྱི་
ཤོག་ངོས་89 པ་དང་91 པ། 93 པ། 99 པ། 101 པ། 84 པ། 80 པ་བཅས་
སུ་གསལ།
0 1981ལོའི་ཟླ་9པར་བོད་ལྗོངས་ཐིག་རིས་ཅུས་ཀྱིས་བསྒྲིགས་ཏེ་པར་སྐྲུན་བྱས་
པའི་《བོད་རང་སྐྱོང་ལྗོངས་ཀྱི་ས་ཁྲ་》ལས་གསལ། (བོད་ཡིག）
177



༄༅།།བོད་རིགས་དང་ཆང་རིགས་
བར་གྱི་འབྲེལ་བ་བཤད་པ།
དེ་ཡང་རྔ་པ་བོད་རིགས་ཆང་རིགས་རང་སྐྱོང་ཁུལ་དང་དཀར་མཛེས་
བོད་རིགས་རང་སྐྱོང་ཁུལ་དུ་ཁྱབ་ཅིང་གནས་པའི་རུ་དམག་ལ་གནའ་ནས་རྟ་
དམག་གམ་རུ་དམག་ཏུ་འབོད་པ་དང༌། རུ་དམག་རང་གིས་ཀྱང་རུ་དམག་ཏུ་
འབོད་ལ། ད་ལྟ་དེ་ནི་གནའ་བོའི་དུས་སུ་མ་ཧ་ཙི་ནའི་ཡུལ་གྱི་ནུབ་ཕྱོགས་སུ་
ར་ལུག་འཚོ་བའི་མི་རིགས་སམ་རུས་ཚོ་སྤྱི་སྟེ་ཆང་(E)ཞེས་པ་དེའི་རྒྱུད་པ་ཉག་
གཅིག་ཏུ་ངོས་འཛིན་གྱིས། མིང་ལའང་ཆང་རིགས་ཞེས་མི་རིགས་ཡན་གར་
བ་ཞིག་ཏུ་བཀར་ཡོད། དེས་ན་མི་རིགས་སོ་སོའི་ལོ་རྒྱུས་ལ་ཞིབ་འཇུག་བྱས་
ནས་བཟང་ བའི་ ཉམས་མྱོང་ ཕྱོགས་ སྡོམ་ དང་ ངན་ པའི་ བསླབ་བྱ་དང་ལེན།
ཁྱད་པར་དུ་ལོ་རྒྱུས་ཐོག་མི་རིགས་ཕན་ཚུན་བར་ལ་མཛའ་མཐུན་གྱི་འབྲེལ་བ་
ཇི་འདྲ་ཡོད་ཅིང་ཤ་ཁྲག་གི་འབྲེལ་བ་ག་ཙམ་ཡོད་པ་སོགས་གསལ་པོར་བརྗོད་
ནས། མི་རིགས་ཀྱི་མཐུན་སྒྲིལ་དང་ས་གནས་ཀྱི་བརྟན་འཇགས། རྒྱལ་ཁབ་
ཀྱི་གཅིག་གྱུར་བཅས་ལ་ཕན་ནུས་བསྐྱེད་པ་ནི་ལོ་རྒྱུས་ལ་ཞིབ་འཇུག་བྱེད་པའི་
རྩ་བའི་ རྩ་དོན་ ཡིན་ ཞིང་། དམིགས་ པ་ དེ་དང་དེ་ ལྟ་ བུའི་ སྒུལ་ ཤུགས་ ལ་
བརྟེན་ནས། ཆང་རིགས་ཀྱི་ལོ་རྒྱུས་དང་ཡུལ་སྲོལ། སྐད་རིགས། འདུ་
178



༄༅།།བོད་རིགས་དང་ཆང་རིགས་བར་གྱི་འབྲེལ་བ་བཤད་པ།
ཤེས། ཆོས་ལུགས། ངག་རྒྱུན་སོགས་ལ་དཔྱད་པ་ཅུང་ཟད་བགྱིས་ན་དེ་ལ་
བོད་རིགས་དང་གཅིག་མཚུངས་ཀྱི་ཆ་ཤིན་ཏུ་མང་བ་འདི་ལྟར།
༡. ཁང་པའི་བཟོ་བཀོད་འདྲ་བ། དེ་ཡང་《ཧན་རྗེས་མའི་དེབ་ཐེར་》
ལས། “ཐམས་ཅད་རི་ལ་བརྟེན་ནས་གནས་བཅའ་ཞིང་། རྡོ་ཡིས་ཁང་པ་
བརྩིག་”ཞེས་པ་ལྟར། ཆང་རིགས་ཀྱི་ཁང་པ་མང་ཆེ་ཤས་རི་བོའི་སྐེད་དང་
ཡང་ན་སྲུང་བདེ་ཞིང་རྒོལ་དཀའ་བའི་རི་བོའི་རྩེར་རྒྱག་སྲོལ་ཡོད་པ་མ་ཟད།
སྡོད་ཁང་གི་ཉེ་འདབས་སུ་ད་དུང་སྲ་ཞིང་མཁྲེགས་ལ་མཐོ་ཚད་དུ་སྤྱི་ཁྲི་བཞི་ལྔ་
རེ་ཡོད་པའི་བཙན་རྫོང་བརྩིགས་ནས་དགྲ་བོ་འགོག་རྒོལ་དང༌། འབྲུ་རིགས་
དང་སྔོན་རྩྭ་ཉར་ཚགས་བྱེད་པའི་སྲོལ་༧ དེ་ནི་བོད་ལ་གཉའ་ཁྲི་བཙན་པོའི་
ཡར་སྔོན་ནས་དར་ཡོད་པ་《རྡོ་རྗེ་མཁའ་འགྲོའི་རྒྱུད་》ལས། བོད་ཡུལ་དུ་ནི་
ལྷན་ སྐྱེས་ ཏེ། །བྲག་ གི་ ཁྱིམ་ ལ་ བརྟེན་ ཏེ་ གནས། ། ཞེས་ པ་ དང༌།
《བཀའ་ ཐང་ སྡེ་ ལྔ་》ལས། གཙུག་ ལག་ རྒྱལ་ པོ་ གདུག་ པ་ སྦྲུལ་ ལྟར་
འཁྲིལ། ། ཆོས་ཀྱི་རྒྱལ་པོ་ཁྱི་ལ་སྤྱང་ལྟར་འཇབ། ། ནོར་གྱི་རྒྱལ་པོ་བྱེའུ་ལ་
ཁྲ་ལྟར་འཇུམ། ། ཧོར་གྱི་རྒྱལ་པོ་ཤིང་ལ་སྟར་ལྟར་འཚབ། ། ཕྱོགས་བཞིའི་
རྒྱལ་པོ་ཕྱོགས་ནས་དར་བའི་ཚེ། ། དེ་དུས་བོད་ཁམས་མི་ལ་རྗེ་མེད་པས། །
རི་བྲན་ བྲག་ མཁར་ ཀུན་ལ་ རྫོང་ ཡང་ བཅས། ། གོས་དང་ ཁ་ ཟས་ བཙན་
མཁར་ནོར་བུ་བཅུག ། ཅེས་རྒྱུ་དང་བོད་གཉིས་ཀའི་གནའ་བོའི་ཡིག་ཚང་
ལས་གསལ་ཞིང་། དེ་ཡང་དབང་མཛད་བཅུ་གཉིས་མ་བྱོན་གོང་ལ་བོད་ལ་
གཅིག་གྱུར་གྱི་དབང་མཛད་མཁན་མེད་པ་དང༌། མཐའ་བཞིའི་རྒྱལ་ཁག་
རྣམས་ཀྱིས་བོད་ལ་བཙན་འཛུལ་དང་ཁྱུར་མིད་བྱེད་གྲབས་བྱས་པས། བོད་
179



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
པ་རྣམས་འཇིགས་ནས་དགྲ་འགོག་རང་སྲུང་ལ་ཕན་པའི་རི་མཐོ་ས་དང་བྲག་
བཙན་སར་སྤོར་ནས། ཁང་པའམ་བཙན་རྫོང་བརྩིགས་ཏེ་གནས་བཅའ་བ་
དང༌། ཡང་ན་ཟས་གོས་དང་དངོས་པོ་རྩ་ཆེན་རྣམས་དེར་སྤོར་ཏེ་སྦས་སྐུང་
བྱས་པ་ནས་རི་བོ་མཐོན་པོའི་རྩེ་དང་བྲག་རི་བཙན་པོར་གནས་བཅའ་བའི་སྲོལ་
བྱུང༌། དེ་ལྟར་ལོ་ཟླ་མང་པོ་འདས་ནས་བཙན་པོའི་དུས་སྐབས་སུ་སླེབས་ཚེ།
བོད་ཀྱི་ཐུན་མོང་མ་ཡིན་པའི་ཁང་པ་བཟོ་སྲོལ་ཞིག་ཏུ་གྱུར་པ་ཡུམ་བུ་བླ་སྒང་ཕོ་
བྲང་དང་འཕྱོངས་པ་ སྟག་རྩེ། རྩེ་ ཕོ་བྲང་པོ་ཏ་ལ། གཞིས་ཀ་རྩེ་སོགས་
བཞེངས་སྲོལ་ལས་ རྟོགས་ ཤིང༌། དེ་མིན་ སྟག་རྩེ་ དང༌ རྒོད་རྩེ། ཡང་རྩེ།
ཁྲི་རྩེ། རྩེ་མོ་ཁྱུང་རྒྱལ། ཁྲི་རྩེ་འབུམ་གདུགས་ཞེས་པ་སོགས་རྩེ་མང་དུ་
བགྲངས་པ་རྣམས་ཀྱང་དགྲ་འགོག་རང་སྲུང་གི་དོན་དུ་རི་བོའི་རྩེ་མོར་མཁར་
དང་བཙན་རྫོང་སོགས་བརྩིགས་ཤིང་། མཁར་དང་བཙན་རྫོང་བརྩིགས་ས་
རི་བོའི་རྩེའམ་སྐྱེད་ཡིན་པས། མིང་ལའང་རྩེ་ཞེས་བརྗོད་པ་ཡིན། སྲོལ་དེ་
གནའ་བོའི་དུས་སུ་མ་ཟད་ད་ལྟའང་མ་ཉམས་པར་རྒྱུན་འཁྱོངས་བྱེད་པ་གངས་
ལྗོངས་ཀྱི་ལྟེ་གནས་དབུས་གཙང་ཕྱོགས་སུ་སླེབས་ན་བཤད་མི་དགོས་པར་རང་
ཤུགས་ཀྱིས་མཐོང་ཞིང་མཁྱེན་པར་ངེས།
ཡང་། 《ཆང་རིགས་ཀྱི་ལོ་རྒྱུས་》ལས། “ཆང་རིགས་ཀྱིས་ཤིང་ཁང་
རིམ་པ་གསུམ་དང་གཉིས་ཅན་ལས་ཤིང་། མང་ཆེ་བ་ སུམ་ ཐོག་ཅན་ཡིན།
སུམ་ཐོག་ཅན་ཡིན་ན་ཁེར་ཐོག་ཕྱུགས་ཁང་ཡིན་ཞིང་རྩྭ་དང་ལུད་ཀྱང་སྤུངས་
ཡོད། ཉིས་ཐོག་མི་སྡོད་ས་ཡིན་པས་ཉལ་ཁང་དང་མཛོད་ཁང་སོགས་ཡོད།
སུམ་ ཐོག་ ཏུ་ འབྲུ་ རིགས་ དང༌ དངོས་ པོ་ རྩག་ རྩིག་ ཉར་ཚགས་བྱེད་ ཀྱི་ཡོད།
180



༄༅།།བོད་རིགས་དང་ཆང་རིགས་བར་གྱི་འབྲེལ་བ་བཤད་པ།
ཉིས་ཐོག་ཅན་ཡིན་ན་ཁེར་ཐོག་ཏུ་མི་སྡོད་པ་དང༌། ཉིས་ཐོག་ཏུ་འབྲུ་རིགས་
དང་དངོས་པོ་རྩག་རྩིག་ཉར་ཚགས་བྱེད་ཅིང༌། ཕྱུགས་ཁང་གཞན་དུ་ལོགས་
སུ་ལས་ཡོད་” ཅེས་པ་དེ་ཡང་བོད་རིགས་ཀྱི་སྲོལ་དང་ཀུན་ནས་མཚུངས་པ་སྟེ།
རྔ་པ་བོད་རིགས་རང་སྐྱོང་ཁུལ་གྱི་གཟི་ཚ་སྡེ་དགུ་ས་ཁུལ་དང༌། བོད་ལྗོངས་
ཀྱི་ཉིང་ཁྲི་དང་རྫ་ཡུལ། མོན་ཡུལ། ལྷོ་ཡུལ་སོགས་བོད་ཀྱི་ལྷོ་ཕྱོགས་ས་ཁུལ་
སྤྱིའི་ཁང་པ་ཕལ་ཆེ་བ་དེ་ལྟར་ལས་ཡོད་ལ། བོད་ལྗོངས་ཆབ་མདོ་ས་ཁུལ་གྱི་
མཁར་རོ་གྲོང་ཚོ་ནས་ལོ་ལྔ་སྟོང་ཙམ་འདས་པའི་ཁང་པའི་གནའ་ཤུལ་སོན་རྙེད་
བྱུང་བ་ཡང་དེ་དང་ཆ་འདྲ་བས། བཟོ་བཀོད་དེ་རིགས་བོད་ལྗོངས་ཀྱི་ལྷོ་
ཕྱོགས་ས་ཁུལ་སྤྱིར་ཁྱབ་ཅིང་རྡོ་ཆས་གསར་པའི་དུས་འགོ་ཙམ་ནས་དར་ཡོད་
ངེས་རེད། །
དེ་མིན་《ཐང་ཡིག་གསར་རྙིང་ལས་ལྡོང་གི་སྐོར་》@ དང་། 《སུང་བྱང་
མའི་ལོ་རྒྱུས་ལས་ཡན་ཁྲང་གི་སྐོར་》ལས། “ཆང་རིགས་ཀྱིས་ནོར་གྱི་རྔ་རྩིད་
དང་ལུག་ནག་གི་བལ་འཐག་ནས་སྡོད་ཁང་བྱེད་” ཅེས་འཁོད་ཡོད། སྲོལ་
དེ་ད་ལྟའི་རུ་དམག་གི་ཁྲོད་དུ་ཡོངས་སུ་ཉམས་ཀྱང་སྲིད་མོད། ཁོ་ཚོའི་མེས་
པོ་རྣམས་གནའ་བོའི་དུས་སུ་བལ་ནག་དང་རྩིད་པ་ལས་འཐག་པའི་སྦྲ་ནང་དུ་
འདུག་པའི་སྲོལ་ཡང་ཡོད་མྱོང་བ་རེད། དེས་ན་སྲོལ་དེ་ཡང་ང་ཚོ་བོད་རིགས་
ཀྱི་ལུགས་སྲོལ་ངོ་མ་ཞིག་ སྟེ། 《གཡུང་ དྲུང་ བོན་ གྱི་ བསྟན་ འབྱུང་ ཕྱོགས་
བསྡུས་》ལས། དབང་མཛད་བཅུ་གཉིས་ཀྱི་དུས་སུ་རོང་འབྲོག་གི་དབྱེ་བ་ཡོད་
ཅིང་ནོར་རྩིད་དང་ལུག་བལ་བྲེགས་ནས་འཁེལ་འཐག་འཚེམ་བཟོ་བྱེད་པར་
བསྟན་པ་དང་། 《བཀའ་ཐང་སྡེ་ལྔ་》ལས། གྲུ་གུ་ཡུལ་གྱི་ཨོང་དུ་མན་ཆོད་
181



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
དུ། ། བོད་ཀྱི་དམག་དཔུང་སྦྲ་ནག་ཕབ་ནས་ནི། ། ཡུལ་བརླག་མི་རྣམས་
མོན་ གྱི་ ས་ ལ་ བསྐྱལ། །” ཞེས་ པ། 《ཐང་ ཡིག་ གསར་ མ་》ལས།
“དམག་མིས་བྱ་ར་བྱེད་པས་ཕོ་བྲང་རྟེན་གནས་བཙན། འཁོར་སྦྲ་གུར་དུ་
སྡོད་”ཅེས་པ། གནའ་བོའི་བོད་ཀྱི་དམངས་ཁྲོད་རྩོམ་ལུས་ཏེ་ལྡེའུ་ལའང་
གཡག་ཡུ་གཅིག་ལ་སྣ་ཐག་བརྒྱ། ཅི་ཁེད། ཅེས་པའི་དྲིས་ལན་དུ། དེ་ནི་
སྦྲ་ཆེན་རེད་ཅེས་ཤོད་སྲོལ་ཡོད་པ་ལྟར་ན། བོད་དང་བོད་དམག་རྣམས་ཀྱིས་
ཀྱང་གནའ་བོའི་དུས་སུ་སྦྲ་ནག་ཕུབ་ནས་འདུག་པར་མ་ཟད། སྲོལ་དེ་ད་ལྟ་
ད་དུང་མ་ཉམས་པར་ཡོད་པ་སྟོད་མངའ་རིས་སྐོར་གསུམ་ནས་སྨད་མདོ་ཁམས་
སྒང་དྲུག་བར་གྱི་འབྲོག་སྡེ་རྣམས་ཀྱིས་མཚོན་པས་སོ། །
༢. གོམས་སྲོལ་འདྲ་བ། ལི་ཞན་(g g)གྱི་ ཅ་ཧྲན་གྲོང་ཚོའི་ངག་
རྒྱུན་ལ་ཀ་ཅི་པས་ཐོང་གཤོལ་སྤྱད་ནས་ས་ཞིང་རྨོ་བ་དང༌། ཆང་པའི་མེས་པོ་
གྲགས་པས་ལག་རྩལ་དེ་མི་ཤེས་པས་ཀ་ཅི་ པར་དྲིས་ཀྱང་དེས་མ་ཁྲིད། དེ་
ནས་གྲགས་པ་ཞེས་པ་དེས་ཐོང་གཤོལ་ཁངས་ནང་དུ་དྲུད་པའི་རྗེས་ཤུལ་ལ་ཐག་
པས་ཚད་བཅལ་པས་ཐོང་གཤོལ་ལས་ཤེས་པར་གྱུར། དེར་བརྟེན་ཕྱིས་ཀྱི་མི་
རྣམས་ཀྱིས་ཀྱང་ཐོང་གཤོལ་ལས་ཚེ་ཐག་པས་ཚད་འཇལ་བ་ལས་འཇལ་ཆས་
གཞན་མི་བཀོལ་བ་© དེ་ཡང་《ཐང་ཡིག་གསར་མ་》ལས། བོད་ཀྱིས་“ ཐག་ལ་
མདུད་པ། ཤིང་ལ་རྟགས་སུ་བཏབ་སྟེ་རྩིས་བྱེད”ཅེས་པ་ལྟར་ན། ཐག་པ་
སྤྱད་ནས་ཚད་འཇལ་བའི་སྲོལ་དེ་ནི་གདོད་མར་ཚད་འཇལ་གྱི་ཡོ་བྱད་མེད་དུས་
ཆང་བོད་མི་རིགས་ཐུན་མོང་གི་མེས་པོས་གསར་གཏོད་བྱས་པའི་རིག་པ་ཞིག་
རེད། །
182



༄༅།།བོད་རིགས་དང་ཆང་རིགས་བར་གྱི་འབྲེལ་བ་བཤད་པ།
ཡང་། ཆང་རིགས་ཀྱིས་སྟབས་བདེ་བའི་ཆེད་དུ་ནས་དང་གྲོ་གང་རུང་
བརྔོས་ནས་རྩམ་པ་འཐག་སྟེ་ཕྱུགས་རྫི་དང་། བྱེས་སུ་འགྲོ་བའི་རྒྱགས་ཆས་སུ་
ཁྱེར་བའི་སྲོལ་༧ དེ་ཡང་བོད་རིགས་ཀྱི་སྲོལ་དང་གཉིས་སུ་མ་མཆིས། རྩམ་པ་
ནི་ལས་སྣོན་བྱེད་སླ་ཞིང་དྲི་མ་ཞིམ་ལ་ཟ་བདེ་བའི་རྐྱེན་གྱིས། བོད་པ་རྣམས་
ཀྱིས་ནས་དཀར་རྩམ་པ་ཡན་ན་ཟས་མེད། དཀོན་མཆོག་གསུམ་པོའི་ཡན་ན་
སྐྱབས་མེད་ ཅེས་ དུས་ རྒྱུན་ གྱི་ ཟས་ རིགས་ ལེགས་ པོའི་ གྲས་ སུ་ འཇོག་ ཅིང༌།
ཕྱུགས་རྫི་དང་བྱེས་སུ་འགྲོ་བའི་རྒྱུགས་ཆས་སུ་ཁྱེར་བ་མ་ཟད། ཡར་དཀོན་
མཆོག་མཆོད་པའི་ལྷ་རྫས་དང་། ཡུལ་ གཞི་བདག་གསོལ་བའི་བསང་རྫས།
ཀླུ་གདེངས་ ཅན་ དགྱེས་ པའི་ གཏེར་རྫས་ཀྱང་ནས་ དཀར་ རྩམ་ པས་བྱེད་ལ།
《སྲིད་པ་སྤྱི་མདོས་》ལས། བདུད་བོན་གྱི་དམར་ཐབས་ལ། ། གཤེན་རབ་
ནི་ཅི་དགྱེས་ཏེ། ། ཁྱབ་པ་ནི་ཆམ་ལ་ཕབ། ། འབྲུ་དཀར་གྱི་གཏོར་མས་
མཆོད། ། ཅེས་གཡུང་དྲུང་བོན་གྱི་སྟོན་པ་གཤེན་རབ་བྱོན་ནས་སྔར་ཡོད་ཀྱི་
བདུད་བོན་ དང་ གདོན་ བོན་ སོགས་ ཀྱིས་ སེམས་ ཅན་ གྱི་ རིགས་ འགའ་ ཞིག་
བསད་ནས། ཤ་རུས་ཀྱི་མཆོད་པ་བྱེད་པ་དེའི་ཚབ་ཏུ་འབྲུ་དཀར་གྱི་གཏོར་མ་
སྟེ་འབྲུ་དཀར་ལས་འཐག་པའི་རྩམ་པ་དང་བག་ཕྱེ་སོགས་ཀྱི་གཏོར་མས་འཐུས་
པར་བྱས་པ་དང་། 《ཐང་ཡིག་གསར་མ་》ལས། བོད་ཀྱིས་“བག་ཕྱེ་ལས་སྐྱོ་
ར་ཞིག་བྱས་ཏེ་འོ་མ་སོགས་བཏུང་ཞིང་རྟིང་སོར་དེ་ཡང་ཟ”ཞེས་པའི་བག་ཕྱེ་
དེ་ཡང་རྟིང་སོར་ཟ་བ་ལ་གཞིགས་ན་རྩམ་ཕྱེ་ཡིན་པས། རང་རེ་བོད་ལ་སྤུ་
རྒྱལ་བཙན་པོའི་སྔོན་གྱི་དབང་མཛད་བཅུ་གཉིས་ཀྱི་དུས་ནས་རྩམ་པ་ཡོད་ངེས་
རེད། དེས་ན་ཆང་རིགས་ཀྱིས་ཕྱུགས་རྫི་དང་བྱེས་སུ་འགྲོ་བའི་རྒྱུགས་ཆས་སུ་
183



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
རྩམ་པ་ཁྱེར་བའི་སྲོལ་དེ་ཡང་ཆང་བོད་ཐུན་མོང་གི་མེས་པོའི་སྲོལ་རྒྱུན་ཡིན་
པར་སྙམ།
ཡང་། 《ཆང་རིགས་ཀྱི་ལོ་རྒྱུས་》ལས། ཆང་རིགས་ཀྱི་ཁྱིམ་བདག་ཕ་
ཡིན་ཞིང་། ཕ་འདས་ན་ཕ་ཤུལ་བུས་འཛིན་པ་ལས། བུ་མོར་སྤྱིར་བཏང་དུ་
ཁྱིམ་རྒྱུན་འཛིན་པའི་དབང་ཆ་མེད་པ་དང་། ཕ་ཤུལ་ཆད་ན་ཁྱིམ་གྱི་རྒྱུ་ནོར་
ཨ་ཕའི་ཉེ་དུ་རྣམས་ཀྱིས་རྒྱུན་འཛིན་བྱེད་པ། བུད་མེད་རྣམས་ལ་རྒྱུ་ནོར་རྒྱུན་
འཛིན་གྱི་དབང་ཆ་མེད་ཅིང་གསོལ་མཆོད་ཀྱི་བྱ་འགུལ་ཆེན་པོར་ཞུགས་མི་ཆོག་
ལ། སྐྱེས་པ་རྣམས་དང་གང་འདོད་ཀྱིས་ལབ་གླེང་བྱས་ནས་གད་མོ་དགོད་མི་
ཆོག མནའ་མས་ཐ་ན་སྒྱུག་པོ་དང་ཐད་ཀར་སྐད་ཆའང་བཤད་མི་ཆོག་པར་
བརྗོད་པ་ དེ་ནི་ཕོ་མཆོག་མོ་དམན་གྱི་བསམ་བློའི་འདུ་ཤེས་ཀྱི་མཚོན་རྟགས་
ཤིག་སྟེ། ང་ཚོ་བོད་རིགས་ཀྱིས་ཀྱང་ནམ་མཁའ་བྱ་མོས་བསླངས་ན་ཐན་ཡིན།
ཁྱིམ་བདག་བུད་མེད་བྱས་ན་ཐན་ཡིན་ཞེས་ཁྱིམ་བདག་གི་དབང་ཆ་སྐྱེས་པས་
འཛིན་པ་ལས་བུད་མེད་ལ་མི་གཏད་པ་དང༌། གྲོང་ཚོ་གཞུང་གི་གྲོས་ཚོགས་
འཚོགས་པ་ དང་ ཁྱིམ་དུ་ མགྲོན་པོ་འོངས་ཚེ་ སྐྱེས་ པས་ གླེང་མོ་བྱེད་པ་དང་།
ཆུང་མས་ཇ་མགྲོན་ཟས་མགྲོན་བྱེད་པ་ལས་མགྲོན་པོ་དང་གླེང་མོ་མང་པོ་མི་
བྱེད། གལ་ཏེ་ཆུང་མས་གང་བྱུང་དུ་གླེང་མོ་བྱས་ཚེ། ཕོ་ཁ་མ་གྲགས་གོང་ལ་
མོ་ཁ་གྲགས། ཆེ་ཁ་མ་གྲགས་གོང་ལ་ཆུང་ཁ་གྲགས། བུད་མེད་ཀྱི་ཁ་དང་སྐྱ་
ཀའི་ཁ་ཞེས་དམན་པར་འཕྱ་ཞིང་། གྲོང་ཚོ་གཞུང་གི་གྲོས་ཚོགས་དང་ལ་རྩེ་
བསྟོད་པ། སྤྱི་བསང་གཏོང་བ་ལ་ སོགས་པའི་བྱ་འགུལ་དུའང་སྐྱེས་པ་མ་
གཏོགས་བུད་མེད་ཞུགས་སུ་མི་འཇུག དེ་མིན་རྒྱལ་པོ་སྲོང་བཙན་སྒམ་པོས་
184



༄༅།།བོད་རིགས་དང་ཆང་རིགས་བར་གྱི་འབྲེལ་བ་བཤད་པ།
མི་ཆོས་གཙང་མ་བཅུ་དྲུག་གི་ཁྲིམས་སུ་གྲོས་ཀྱི་ནང་དུ་བུད་མེད་ཀྱི་ཁ་ལ་མི་ཉན་
པར་རང་ཚུགས་འཛིན་དགོས་ཞེས་ཁྲིམས་ལུགས་ལ་བརྟེན་ནས་བུད་མེད་ཀྱི་ཁ་
ལ་ཉན་པ་འགོག་པར་གཞིགས་ན། སྐབས་དེ་ནི་བོད་རིགས་ཀྱི་ཕོ་མཆོག་མོ་
དམན་གྱི་འདུ་ཤེས་ཚད་མཐོན་པོ་ཞིག་ལ་སླེབས་པར་སྙམ།
༣. འདུ་ཤེས་འདྲ་བ། ཆང་རིགས་ཀྱིས་མདོག་དཀར་པོ་མཆོག་ ཏུ་
བརྩི་བ་དང་མདོག་ནག་པོ་དམན་པར་མཐོང་བ་ཡི དེའང་ང་ཚོ་བོད་རིགས་དང༌
ཀུན་ནས་འདྲ་བ་རེད། དེ་ཡང་ཁ་དོག་དཀར་ནག་ གཉིས་ སོ་ སོར་ མཆོག་
དམན་གྱི་མཚོན་བྱེད་དུ་བརྩི་བའི་རྒྱུ་མཚན་ཁ་དོག་དེ་དག་གི་བྱེད་ནུས་ཡིན་
ནམ། མཛེས་དཔྱོད་ཀྱི་ལྟ་བ་ཡིན་པ། ཡང་ན་གཞན་གང་ཡིན་གསལ་པོར་
ཤེས་དཀའ་མོད། མི་དང་སེམས་ཀྱི་རང་བཞིན་དང༌། ལས་དང་བྱ་བའི་ངོ་
བོ་སོགས་ཀྱི་དབྱེ་བ་འབྱེད་ཚེ། རྟག་ཏུ་བཟང་པོའི་མཚོན་བྱེད་ལ་དཀར་པོ་
དང་ངན་པའི་མཚོན་བྱེད་ལ་ནག་པོ་འགོད་པ་རེད། དཔེར་ན། མི་རྒྱུད་
བཟང་ཞིག་ཡིན་ན། མི་དེ་སེམས་དཀར་ཞིག་རེད་ཟེར་ཞིང་། ལྡོག་ན་མི་
འདི་ཁོག་ནག་ཅིག་རེད་ཅེས་པ་དང་། ལས་དགེ་སྡིག་ལ་ལས་དཀར་ནག་ཟེར་
བ་སོགས་ལས་མཚོན་ལ། ཁ་དཔེར་མི་དཀར་པོའི་མགོ་ལ་ཞྭ་ནག་པོ་མ་སྐོན་
ཞེས་པ་དང༌། བསམ་པ་དཀར་པོ་དུང་འདྲ་འདྲ། ཡིད་ སེམས་ དྲང༌ མོ་
མདའ་འདྲ་འདྲ་ཞེས་པ། ཇག་པ་སོང་སའི་རྗེས་ནག རྐུན་མ་སྡོད་སའི་
ཤུལ་ནག་ ཅེས་པ། དཀར་ནག་ གི་དབྱེ་བ་འབྱེད་དགོས། ཐག་ནག་ གི་
མདུད་པ་འགྲོལ་དགོས་ཞེས་པ་སོགས་ལས་ཀྱང་ངེས་སོ། །
ཆང་རིགས་ཀྱིས་ གཡུལ་དུ་ ཤི་ན་མཆོག་ ཏུ་བལྟ་བ་དང་། ནད་ཀྱིས་
185



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
གྲོངས་པ་དམན་པར་མཐོང་བ0 དེ་ཡང་ཆང་བོད་ཐུན་མོང་དུ་ཁྱབ་པའི་འདུ་
ཤེས་ཤིག་ རེད། དཔེར་ན། 《གླིང་གེ་ སར་རྒྱལ་པོའི་སྒྲུང་》《ཧོར་ གླིང་
གཡུལ་འགྱེད་》ལས། ཤི་ངེས་དགྲ་ཁར་ཤི་ན་དགའ། ། ཞེས་པ་དང༌། ཕོ་
རབ་ཅི་ ཤི་ཆོས་ལ་ཤི། ། ཕོ་འབྲིང་ཅི་ཤི་དགྲ་ལ་ཤི། ། མདའ་ཉག་ཕྲན་
གཅིག་གིས་འཕོ་བ་འདེབས། ། བྱ་རྒྱལ་རྒོད་པོས་ལམ་སྣ་སྟོན། ། གཏམ་
རྒྱུད་སྒང་པའི་བོད་ལ་འཇོག ། ཤི་ལེ་མ་རེད་གྲུབ་ལེ་རེད། ། བུ་ཚ་བོ་དགྲ་
ཤུལ་དར་ལས་འཇམ། ། མཐའ་ཤི་གྲམ་ཐང་སྐྱ་མོ་ན། ། རྡོ་འཁྱག་པ་ཞིག་ལ་
མགོ་སྔས་གཏད། ། ས་གྲང་མོ་ཞིག་ལ་ནང་གདན་བཅའ། ། འཕོ་བ་ཁྭ་ཏ་
ནག་པོས་རྒྱག ། ལམ་སྣ་གྲོང་གསེབ་ཁྱི་ཡིས་སྟོན། ། ཤི་ལེ་མ་ཡིན་བོར་ལེ་
ཡིན། ། མི་འཕྱ་ཁྱི་ཟུག་རྗེས་ནས་གླེང་། ། ཞེས་ཚོ་ཁག་དང་མི་རིགས་སྤྱིའི་
ཁེ་ཕན་གྱི་དོན་དུ་གཡུལ་ངོར་མཆོངས་ནས་རང་སྲོག་བཏང་ཚེ། དཔའ་བོའི་
སྙན་པ་མི་རིགས་སྤྱི་ལ་ཁྱབ་ཅིང་བུ་ཚ་བོ་རྣམས་ཀྱིས་བསྐལ་བའི་བར་དུ་བསྟོད་
པའི་གླུ་དབྱངས་འབུལ་བས། རང་ཁྱིམ་དུ་རང་བྱུང་ནད་ཀྱིས་གྲོངས་པ་ལས་
ལྷག་ཅིང་དོན་སྙིང་ཆེན་པོ་ཡོད་པར་བསྟན་ལ། བོད་ཀྱི་སྤུ་རྒྱལ་ཐོག་མ་གཉའ་
ཁྲི་བཙན་པོའི་རིང་ལ་“ལེགས་ཉེས་ཀྱི་བྱ་དགས་དཔའ་མཛངས་ཀྱི་ཤན་འབྱེད།
དཔའ་སྣ་ལྔ་སེང་གེ་དང་གུང་སྟག་གིས་བརྒྱན་”3ཞེས་པ་དང་། རྒྱལ་པོ་སྲོང་
བཙན་རིང་ལ་དཔའ་མཚན་དྲུག་སོགས་དམག་ཁྲིམས་ཆ་ཚང་ཞིག་བཟོས་ནས།
རྒྱལ་ཁབ་དང་མི་རིགས་ཀྱི་དོན་དུ་གཡུལ་སར་མཆོངས་ནས་རང་སྲོག་ཤོར་བའི་
དཔའ་བོ་བྱས་རྗེས་ཅན་དང་། དམག་དཔོན་བྱས་རྗེས་ཅན་རྣམས་ལ་ཞིང་ས་
དང་ནོར་ཕྱུགས། བྲན་གཡོག་སོགས་འོས་འཚམ་གྱི་བྱ་དགའ་སྤྲོད་པ་དང༌།
186



༄༅།།བོད་རིགས་དང་ཆང་རིགས་བར་གྱི་འབྲེལ་བ་བཤད་པ།
དཔའ་བོ་རྣམས་ལ་གོང་རས་དམར་པོ་དང་སྟག་ལྤགས་ཀྱི་སྟོད་གོས་གཟེངས་
བསྟོད་ཀྱི་བྱ་དགར་སྤྲོད་ཅིང་། དཔའ་བོའི་ཁྱིམ་ཚང་གི་སྒོའི་སྟེང་དུ་ལྕགས་ཀྱི་
བྱང་བུ་རེ་བཏེགས་ནས་བསྟོད་པ་སོགས་བྱེད་པའང་སྡེ་དོན་སྤྱི་དོན་དུ་གཡུལ་
སར་རང་སྲོག་གཏོང་བ་དེ་མཆོག་ཏུ་བརྩི་བའི་འདུ་ཤེས་ཀྱི་མཚོན་རྟགས་ཡིན་ལ།
དཔའ་བོ་དང་སྡར་མའི་ཤན་འབྱེད་པ་དང་། ཕྱིས་སུ་ སྡེ་དོན་སྤྱི་དོན་དུ་ཕ་
རོལ་རྒོལ་བར་དཔའ་ངར་སྤྱད་ནས་འཛིང་མོ་བྱེད་པར་སྐུལ་ལྕག་གཏོང་བའི་
ཐབས་དམ་པ་ཞིག་ཀྱང་རེད། །
ཡང༌། ཆང་ རིགས་ ཀྱིས་ སྦྲུམ་ མ་ མི་ གཙང་ བར་ བསམ་ ནས་ འཛེམ་
དོགས་མང་པོ་བྱེད་པ་དང༌། བུ་ཕྲུག་སྐྱེ་དུས་ཀྱང་ངེས་པར་ཕྱུགས་ཁང་ནང་
དུ་སོང་ནས་སྐྱེ་དགོས་པའི་སྲོལ་དེ་ཡང་བོད་ཀྱི་ལུགས་སྲོལ་དང་གཅིག་འདྲ་
རེད། ང་ཚོ་བོད་ཀྱིས་ཀྱང་ཁྱིམ་དུ་བུ་ཕྲུག་སྐྱེ་བ་དང་བུད་མེད་ཚོས་སྐྲ་བཀྲུས་
ན་ཆོས་སྐྱོང་སྲུང་མ་མནོལ་བར་དོགས་ཤིང་། ཕྲུ་གུ་ཕྱུགས་ཁང་ནང་དུ་སྐྱེས་
ན་ཕྱུགས་ལྟར་སྐྱེ་སླ་ཞིང་ཁྱིམ་གྱི་སྲུང་མར་ཡང་གནོད་པ་མེད་པར་བསམ་པས།
བུད་མེད་ཚོས་བུ་ཕྲུག་སྐྱེ་བ་དང་སྐྲ་འཁྲུད་པའི་ཚེ་ན་རྟག་ཏུ་ཕྱུགས་ཁང་དུ་འགྲོ་
བའི་སྲོལ་དེ་མདོ་སྨད་ཕྱོགས་སུ་བཅིངས་འགྲོལ་མ་བཏང་བར་དུ་མ་ཉམས་པར་
གནས་ཡོད་པ་རྒན་རྒོན་ཀུན་གྱི་ཐུགས་ན་གསལ། དེས་ན་འདུ་ཤེས་དེའང་
ཆང་བོད་ཐུན་མོང་དུ་ཁྱབ་པ་ཞིག་ཡིན་ལས་ཆེ། །
༩. གུས་སྲོལ་འདྲ་བ། ཆང་རིགས་མི་དམངས་ལ་གུས་བཀུར་ཆེ་ཞིང་
མགྲོན་པོར་དགའ་བའི་སྲོལ་རྒྱུན་ལེགས་པོ་ཞིག་ཡོད་པ་སྟེ། མགྲོན་པོ་ཁྱིམ་དུ་
སླེབས་ཚེ་ཐབ་ཀའི་ཡར་རྒྱུད་དུ་འདུག་ཏུ་འཇུག་ཅིང་ཇ་ཆང་དྲངས་ཏེ་མགྲོན་
187



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
བསུ་དང་རྟེན་འབྲེལ་ཞུ་བ་དང་། བགྲེས་པོར་འཕྲད་ན་ལམ་བྱོལ་ཞིང་རྒན་པ་
འོངས་ན་ངེས་པར་གོང་དུ་བཞུགས་སུ་བཅུག་ནས། ཟས་དང་ཆང་འདྲེན་ལ།
སྔོན་ཆད་ཐུའུ་སི་དཔོན་ལ་ཐུག་ན་མགོ་སྒུར་སྒུར་དང་སྐྱིད་པ་གུག་གུག་བྱས་
ནས་ལམ་བྱོལ་ཞིང༌། སྐྱ་མི་ཡིན་ན་ཐང་དུ་འབབ་དགོས་པ། ཁོང་ཚོ་དང་
གཏམ་གླེང་བྱེད་ཚེ་ངེས་པར་དུ་མགོ་བོ་སྒུར་ཞིང་ཞེ་ཚིག་སྨྲ་དགོས་པ་དེ་ཡང་
ཁོ་ཚོའི་ཐུན་མོང་མ་ཡིན་པའི་ལུགས་སྲོལ་ཞིག་མིན་ཏེ། བོད་ རིགས་ཀྱང་
མགྲོན་ལ་ཤིན་དུ་དགའ་ཞིང་མགྲོན་པོ་སྒོ་མདུན་དུ་སླེབས་ཚེ་འབྲོག་པ་ཡིན་ན་
སྒོ་ཁྱི་འགོག་པ་དང་སྔོན་བསུས་ནས་ཁྱིམ་དུ་ཁྲིད་ཅིང་ཤ་ཆང་སོགས་ཟས་གང་
ལེགས་ཀྱིས་མགྲོན་བྱེད་པ་བོད་ཀྱི་ཡུལ་དུ་འགྲོ་མྱོང་མཁན་ཞིག་ཡིན་ཕྱིན་ངེས་
པར་གསལ་ལ། བོད་ཀྱི་ཁ་དཔེར། རྨ་བྱ་ནགས་ཀྱི་རྒྱན་ཡིན། མགྲོན་པོ་
ཁྱིམ་གྱི་རྒྱན་ཡིན། ཞེས་པས་ཀྱང་བོད་རིགས་རྣམས་མགྲོན་པོར་དགའ་བ་
ཤེས་ཐུབ། དེ་བཞིན་དུ་ལོ་རྒན་ཞིང་རིགས་མཐོ་བའི་མིར་གུས་བཀུར་བྱེད་
པའམ་བོད་རིགས་ཀྱི་ལུགས་སྲོལ་བཟང་པོ་ཞིག་ཡིན་ཞིང་། ཁྱད་པར་དུ་རྒྱ་
གར་གྱི་རིག་གནས་བོད་ལ་དར་བ་དང་བསྟུན་ནས་རྒྱ་གར་གྱི་རིགས་རུས་མཆོག་
དམན་གྱི་ལྟ་བ་བོད་ལ་ཁྱབ་པའི་ཤན་ཤུགས་དང་། རྒྱལ་པོ་སྲོང་བཙན་སྒམ་
པོས་རིགས་མཐོ་བ་དང་རང་ལས་རྒན་པའི་མིར་གུས་བཀུར་བྱེད་པ།ལས་དང་
སྤྱོད་པ་ཐམས་ཅད་ཡ་རབས་རྗེས་སུ་འབྲང་བ། གཞན་ལ་བསམ་ངན་མི་བྱ་
ཕན་པ་བསྒྲུབ་པ་ སོགས་མི་ཆོས་གཙང་མ་བཅུ་དྲུག་གི་ཁྲིམས་སུ་བཀོད་ནས་
ཁྱབ་སྤེལ་བྱས་པས། ལོ་ན་རྒན་ཞིང་རིགས་རུས་མཐོ་བའི་མིར་གུས་བཀུར་
བྱེད་པ་ནི་ བོད་འབངས་ཡོངས་ ཀྱི་མི་ཆོས་ཀྱི་ཚད་གཞི་ ཞིག་ ཏུ་ གྱུར་ པ་ཡིན།
188



༄༅།།བོད་རིགས་དང་ཆང་རིགས་བར་གྱི་འབྲེལ་བ་བཤད་པ།
དབུས་གཙང་ཕྱོགས་སུ་ད་ལྟའང་མི་རྒན་པ་དང་ཁྱད་པར་དུ་དཔོན་གནས་མཐོ་
བའི་མི་དང་འཕྲད་ཚེ་མགོ་བོ་སྒུར་སྒུར་དང་སྐྱིད་པ་གུག་གུག་བྱེད་པར་མ་ཟད།
ད་དུང་ལྕེ་བསྣར་ཞིང་ལག་པས་མགོ་བོ་འཕྲུག་བཞིན་ལགས། ལགས་ཞེས་
གུས་བཀུར་བྱེད་པ་ལས་མཚོན། དེས་ན་ཆང་རིགས་ལས་ཁག་ཅིག་ཡོངས་
གྲགས་ལྟར་བོད་བཙན་པོའི་དུས་ཀྱི་རྟ་དམག་གམ་རུ་དམག་ཡིན་པ་བདེན་ན་ཁོ་
ཚོར་ཡང་ལུགས་སྲོལ་དེའི་ཤན་ཤུགས་མེད་མི་སྲིད།
༥. སྐད་རིགས་འདྲ་བ། ཁོ་བོ་ཆང་རིགས་ཁྲོད་དུ་ཡུན་རིང་དུ་བསྡད་
ནས་ཁོ་ཚོའི་སྐད་ཆར་རྟོག་ཞིབ་བྱས་མ་མྱོང་རུང༌། 1985ལོར་རྔ་པ་བོད་
རིགས་རང་སྐྱོང་ཁུལ་གྱི་གཟི་ཚ་སྡེ་དགུ་ཕྱོགས་ལ་ལྗོངས་རྒྱུར་འགྲོ་བའི་ལམ་བར་
དུ་མའོ་ཝུན་རྫོང་ཐོག་ཏུ་ཞག་སྡོད་བྱས་ཏེ། མགྲོན་ཁང་གི་ཆང་རིགས་བུ་མོ་
འགའ་དང་ལབ་གླེང་བྱས་པ་ལས་ཤེས་རྟོགས་བྱུང་བ་ནི་ཆང་བོད་མི་རིགས་ཀྱི་
སྐད་ཆ་ལའང་འབྲེལ་བ་ཆེན་པོ་ཡོད་པ་སྟེ། ཁོ་ཚོས་ཀྱང་ཉི་མ་ལ་མེ་དཔུང་
དང་། ལག་པ་ལ་ལག ངོ་ལྟ་ལ་མེ་ལོང་། སྣག་ཚ་ལ་ཚ་བཅས་ཟེར་ལ།
གཅིག་གཉིས་གསུམ་དང་བཅུ་གཅིག བཅུ་གཉིས། བཅུ་གསུམ་སོགས་
ཀྱང་བོད་སྐད་དང་ཡོངས་སུ་མཚུངས་ པར་བཀླག 《བོད་རིགས་ཀྱི་རིག་
གནས་འབྱུང་ཁུངས་ཀྱི་གྲུབ་ཚུལ་དང་ཁོར་ཡུག་མི་རིགས་བར་གྱི་འབྲེལ་བ་》09
ལས་ཀྱང༌། “སྐད་རིགས་སྨྲ་བ་ཚོས་ལོ་ལྔ་བཅུ་ལྷག་གི་རིང་ལ་ཞིབ་འཇུག་བྱས་
པ་ལས་《སྤྱང་དཀར་གླུ་》(སྤྱང་དཀར་ཏེ་“བྦg”)ཞེས་པ་ནི་ཆང་རིགས་ཀྱི་བྱེ་བྲག་
ཅིག་ལ་ཟེར་བས། དེ་དག་གི་གླུ་ལ་གོ་)ཡི་ནང་གི་སྐད་ཆ་རྣམས་དེང་གི་ནུབ་ལྷོ་
ཕྱོགས་ཀྱི་བོད་འབར་སྐད་ཁོངས་ཀྱི་མི་རིགས་མང་པོའི་སྐད་ཆ་དང་ཧ་ཅང་ཉེ་
189



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
བ་ཡིན། མི་རིགས་དེ་དག་ནི་འཇང་རིགས་དང་ཕུའུ་མིའི་རིགས། བོད་
རིགས་ སོགས་ ཡིན་”ཞེས་འཁོད་ལ། 《བོད་མིའི་རུས་རྒྱུད་སྐོར་གྱི་དཔྱད་
པ་》@ལས་ཀྱང་“སྐུ་ཞབས་ལུའུ་ཀོང་ཁུན་གྱིས་ཞིབ་འཇུག་གནང་བར་གཞིགས་
ན། ཆང་གི་སྐད་ཡིག་ཁོངས་སུ་གཏོགས་པའི་བྱང་རྒྱུད་ཡུལ་སྐད་ཀྱི་མིང་ཚིག་
འགའ་ཞིག་བོད་ཀྱི་ཡིག་སྐད་དང་ལྷག་པར་ཉེ་པོ་ཡོད ”ཅེས་འཁོད་ཡོད།
དེས་ན་སྐད་ཆའི་ཐོག་ནས་ཀྱང་ང་ཚོ་ནུབ་ལྷོ་ས་ཁུལ་གྱི་བོད་འབར་སྐད་ཁོངས་
ཀྱི་མི་རིགས་སོ་སོ་གང་ཡིན་རུང་ཕན་ཚུན་ལ་འབྲེལ་བ་ངེས་ཅན་རེ་ཡོད་པ་ར་
སྤྲོད་བྱུང་། །
༦. ཆོས་ལུགས་འདྲ་བ། 《ཆང་རིགས་ཀྱི་ལོ་རྒྱུས་》སུ་འཁོད་པ་ལྟར་ན།
ཆང་རིགས་ ཀྱིས་ གནམ་ ལྷ་ དང་ ས་ ལྷ། ཡུལ་ ལྷ། ནགས་ ལྷ། མེ་ ལྷ།
ལུག་ལྷ། ཕྱུགས་ལྷ་སོགས་རང་བྱུང་ཁམས་ཀྱི་ལྷ་སྣ་ཚོགས་དང༌། མེས་པོ་
མེས་མོ། ཁྱིམ་ལྷ། ཕོ་ལྷ་མོ་ལྷ། ལས་ལྷ། དེ་མིན་བྱད་གཟུགས་ཁྱི་དང་
ལུག་ཡིན་པའི་གནས་བདག་ སོགས་ལྷ་སུམ་ཅུ་ལྷག་ལ་དད་གུས་བྱེད་པ་རེད།
བོད་ཀྱི་མཁས་པ་ལྡེའུས་ལོ་ངོ་བརྒྱད་བརྒྱའི་སྔོན་དུ་བརྩམས་པའི་《རྒྱ་བོད་ཀྱི་
ཆོས་འབྱུང་རྒྱས་པ་》བྱ་བར་བོད་ཀྱི་ཆེས་གནའ་རབས་ཀྱི་ལོ་རྒྱུས་གྲགས་ཅན་ལྔ་
ཞེས་གྲགས་པའི་ནང་གསེས་དང་པོ་《ཡོ་ག་ལྷ་གྱེས་ཅན་》གྱི་བཤད་སྒྲོས་དྲངས་
པར་དཔྱད་ན། དེ་ནི་གནའ་བོའི་བོད་ཀྱི་བོན་ལུགས་དངོས་ཡིན་པར་འདོད།
དེ་ཡང་དོན་གསལ་བའི་ཆེད་དུ་ཡིག་ཚོགས་ལ་མ་འཛེམ་པར་ཅུང་ཟད་སྤྲོས་ན།
ལོ་རྒྱུས་དེ་ཉིད་ལས་སྟོད་ལྷ་རབས་བྱོན་ཚུལ་བརྗོད་སྐབས་“འོ་དེ་གུང་རྒྱལ་བྱ་བ་
དེ་ནམ་མཁའ་འཕྲུལ་ཙམ་ན་བཞུགས་པའི་ཚེ། གནམ་གྱི་ཐང་ང་དགུ་དང་
190



༄༅།།བོད་རིགས་དང་ཆང་རིགས་བར་གྱི་འབྲེལ་བ་བཤད་པ།
བཤོས་པའི་སྲས་དགུ་བརྒྱ་རྩ་གཅིག་འཁྲུངས་སོ། ། ཆར་བབས་པའི་གྲངས་
ལས་མང་བའི་ལྷ་བྲན་ཀུན་གྱི་ཡབ་མཛད་དོ། ། བར་སྣང་ལ་བཞུགས་པའི་ཚེ་
འོད་ལྷ་འབྲེང་འཕྲེང་ངོ༌། ། བར་གྱི་ཐང་ང་དགུ་དང་བཤོས་པའི་སྲས་རི་རབ་
ཀྱི་རྡུལ་ཕྲན་བས་མང་བའི་ལྷ་བྲན་ཀུན་གྱི་ཡབ་མཛད། ། ས་དོག་ལ་གཤེགས་
པའི་ཚེ་ས་སྡེ་བརྒྱད་ཀྱི་ཚིས་མཛད། མི་མངས་ཀྱི་ལྷར་གཤེགས། ལྷ་དགུའི་
ཡབ་ལགས་སོ། ། ”ཞེས་གདོད་མའི་བོན་རྣམས་ཀྱི་སྣང་ངོར་གནམ་ས་བར་
སྣང་སོགས་སུ་ཡང་ལྷ་འོ་དེ་གུང་རྒྱལ་ལས་མཆེད་པའི་ལྷ་གྲངས་ལས་འདས་པ་
ཞིག་ཡོད་པར་བསྟན་ལ། འོ་དེ་གུང་རྒྱལ་གྱིས་ཁུ་ས་ཁུ་མ་དང་བཤོས་པའི་
སྲས། ཡར་ ལྷ་ ཤམ་ པོ་ དང་ གཅིག འཆིམས་ ལྷ་ ཐན་ ཚོ་ དང༌ གཉིས།
......གཅེན་དབྱེ་ལྷ་སྤྱི་དཀར། གཅུང་གྲོ་ལ་གང་བུ། གཅེན་རྩང་ལྷ་དར། །
གཅུང་རྩ་ ལྷ་བྱིའུ། ... དྭགས་ལྷ་སྒམ་པོ། ... ཐང་ལྷ་ཡར་བཞུར།།
......ཀོང་ལ་དེ་ཡག ....... སྒམ་ལྷའི་ལྷ་སྲས་སོ་ཞེས་ཨེ་ཡར་ལུང་དང་ཀོང་
པོ། འཆིམས་ཡུལ། དྭགས་པོ་སོགས་ཡུལ་གྲུ་སོ་སོར་རང་རང་གི་ཡུལ་ལྷ་རེ་
ཡོད་པ་མཚོན་ལ། “ལྷ་རྗེ་ཟིན་གདགས་དང་གསལ་འཇོན་མ་བཤོས་པའི་
སྲས། ཞིང་ ལྷ་ཚངས་པ། ཆུ་ལྷ་བྱང༌ ཡུག དོག་ ལྷ་ མོན་བུ། ཀ་ཡ་
བཙན་པོའི་ནང་ལྷ། མུ་ཡ་བཙན་མོའི་ནང་ལྷ། ཚེས་ལྷ་སང་པོའི་བུ་ལྷའོ་””
ཞེས་པས་སྐབས་དེར་བོད་དུ་ཞིང་ལ་ཞིང་ལྷ་དང་ཆུ་ལ་ཆུ་ལྷ། ས་ལ་ས་ལྷ།
ཕོ་ལ་ཕོ་ལྷ། མོ་ལ་མོ་ལྷ་སོགས་ཡོད་པར་མ་ཟད། དེ་དག་ཚུལ་ཇི་ལྟར་བྱོན་
པའི་ཁུངས་ཀྱང་གསལ་པོར་བསྟན་ཡོད། དེ་བཞིན་དུ་བོན་གྱི་《མཛོད་སྒྲ་
འགྲེལ་》ལས། “དམུ་ཡད་ཀྱི་ལྷ་བཅོ་བརྒྱད་དེ། རྟ་ལྷ་དམར་པོ། གཡག་
191



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ལྷ་དུམ་ པོ། བ་ ལྷ་ བཞོན་ མོ། ལུག་ ལྷ་ གསང་ པོ། ར་ ལྷ་ འཚེར་ པོ།
......”ཞེས་པས་ལུག་དང་ནོར་ལ་སོགས་པའི་ཕྱུགས་ཟོག་སོ་སོར་ཡང་ལྷ་ཡོད་
པ་གསལ་པོར་རྟོགས། མེས་པོ་མེས་མོ་ལྷ་རུ་གསོལ་བའི་སྲོལ་ཡང་བོད་ལ་དར་
ཁྱབ་ཆེ་བ་སྟེ། བོད་རིགས་ཀྱིས་རྟག་པར་གསོལ་མཆོད་བྱེད་པའི་ཡུལ་ལྷ་གཞི་
བདག་རྣམས་ཀྱང་སྤྱིར་བཏང་དུ་རང་རང་ས་ཁུལ་དུ་སྔོན་ཆད་སྐྱེས་མྱོང་བའི་
དཔོན་པོ་དང༌། བློན་པོ། དཔའ་བོ། བླ་མ། ཡུལ་ལྷ་གཞི་བདག་ལ་
མཆོད་བཀུར་བྱེད་པར་དགའ་བའི་འཇིག་རྟེན་རྒད་པོ་སོགས་ཚེ་འཕོས་རྗེས་
ཡུལ་ལྷ་གཞི་བདག་ཏུ་ངོས་བཟུང་བ་རྐྱང་རྐྱང་ཡིན་པ་དང་། དེ་དག་གི་མིང་
ལ་ཨ་མྱེས་རྨ་ཆེན། ཨ་མྱེས་ཡུལ་ལྷ། ཨ་མྱེས་དུང་རི། ཨ་མྱེས་བཱ་ཡན།
ཨ་མྱེས་ཤ་བོ། ཨ་མ་ཀླུ་མོ། ཨ་མ་ཟོར་དགུ་ཞེས་ཨ་མྱེས་སམ་ཨ་མའི་མིང་
གིས་འབོད་པ་ལས་ཀྱང་གསལ་པོར་མཚོན་ཐུབ། འདི་ནི་གནའ་བོའི་བོན་
ལུགས་ཏེ་བོད་རིགས་ཀྱིས་རང་གི་མེས་པོར་མཆོད་བཀུར་བྱེད་པའི་རྣམ་པ་ཁྱད་
པར་ཅན་ཞིག་ཡིན། དེ་མིན་ཕ་སྤྲེའུ་དང་མ་བྲག་སྲིན་ནས་གྱེས་པའི་རུས་ཚན་
སྒས་ལུག་ལ་བླ་བྱེད་པ་དང་སྒོས་ར་ལ་བླ་བྱེད་པ། དབའ་དང་ཟླ་གཉིས་ཀྱིས་
ར་སྐྱེས་ ཁམ་ གཟུགས་ དང་ ཁྱི་ མོ་ གཉིས་ རུས་ ལྷ་ དང་དགྲ་ལྷར་ གསོལ་ བ་ལ་
བརྟགས་ན། ཆང་རིགས་ཀྱིས་རྡོའི་ཁྱི་དང་ལུག་ལ་གསོལ་མཆོད་བྱེད་པའང་
དེའི་ཤུལ་རྒྱུན་ཡིན་ནམ་སྙམ།
ཡང་། ཆང་རིགས་ཀྱིས་དད་གུས་བྱེད་པའི་ལྷ་ལས་མེ་ལྷའི་གནས་རྟེན་
མེ་ཐབ་ཡིན་པ་ཕུད། གཞན་ཚང་མའི་གནས་ས་རྡོ་དཀར་ཡིན་པས་རི་བོའི་རྩེ་
དང་ཁང་པའི་ཀླད། ཞིང་ཐོག རྡོ་ལས་བརྩིགས་པའི་མཆོད་རྟེན་གྱི་ནང་
192



༄༅།།བོད་རིགས་དང་ཆང་རིགས་བར་གྱི་འབྲེལ་བ་བཤད་པ།
རོལ་སོགས་སུ་རྡོ་དཀར་ཡོད་ཅིང་དེར་མཆོད་འབུལ་བྱེད་པའང་@ བོད་རིགས་
དང་གཅིག་འདྲ་རེད། བོད་ལྗོངས་སྤྱི་ཚོགས་ཚན་རིག་ཁང་གི་རྒན་ཆབ་སྤེལ་
ཚེ་བརྟན་ཕུན་ཚོགས་ལགས་ཀྱིས་གསུངས་པ་ལྟར་ན། རྡོ་དཀར་ནི་གནའ་
བོའི་བོད་ཀྱི་སྒོ་ལྷའི་མཚོན་རྟགས་ཤིག་ཡིན་ཏེ། “ཁྱིམ་ཚང་གི་མཁོས་ཀ་ཆེ་
ཆུང་ལ་དཔགས་པའི་ཕྱི་སྒོའི་སྒོ་སྟེང་དུ་སྔགས་པས་ ༤ ས་སྒོ་གནམ་སྒོ་བསྡམས་
པ་” ཟེར་བའི་ལུག་གི་མགོ་ལ་བལ་སྐུད་ཚོས་སྣ་ལྔས་དཀྲིས་པ་དང་། བལ་ཚོན་
སྣ་ལྔའི་མདོས་བཟོས་ཏེ་འཇོག་སྲོལ་ཡོད་པ་དང༌། གྲོང་གསེབ་ཀྱི་ཁྱིམ་ཚང་
ཕལ་ཆེ་བའི་ཕྱི་སྒོའི་སྟེང་དུ་གཡག་གི་རྭ་ཅོ་དཔྲལ་རུས་སྦྲགས་མ་དང་རྡོ་དཀར་
གོང་ཆེན་པོ་སོགས་འཛུགས་པ་མཐོང་རྒྱུ་ཡོད་ལ། དེའི་ཐོག་སྟོན་དུས་ལོ་ཕུད་
ཀྱང་འབུལ་སྲོལ་འདུག ཡུལ་གོམས་གཤིས་ལུགས་འདི་དག་ནི་བོན་གྱི་ལུགས་
ལས་བྱུང་བའི་གནའ་ཤུལ་ཞིག་ཡིན་པར་ཐེ་ཚོམ་མེད་”ིགསུངས་ཤིང་། ད་
ལྟ་མདོ་དབུས་ཁམས་གསུམ་གི་རི་བོའི་རྩེ་ལ་རྡོ་དཀར་དང་མདའ་ཤིང་སོགས་
ཀྱིས་ལ་ རྩེ་ བསྟད་ ནས་ ཡུལ་ ལྷ་ གཞི་ བདག་ གི་ གནས་ རྟེན་ དུ་ བྱེད་ པ་ དང་།
ཉག་ཁ་དང་ཆར་ལམ་ སོགས་ སུ་ རྡོ་འབུམ་ཞེས་ པའི་ རྡོ་དཀར་ གོང་ཆེན་ པོ་
བརྩིགས་ནས་བཙན་ཁ་རླུང་ཁ་དང་དྲག་ཆར་སོགས་འགོག་པའི་རྟེན་དུ་བྱེད་པ།
གཞིས་གྱང་གི་གྲུ་ཁ་བཞི་དང་བསང་ཁྲིའི་གྲུ་སྣེ་བཞི། སྒོ་མགོ་བཅས་སུའང་རྡོ་
དཀར་འཇོག་ལ། ཐ་ན་དུར་ཁྲོད་དུ་བེམ་པོ་བྱར་དོར་པའི་ཤུལ་དང་ སར་
བཅུག་པའི་སྟེང་དུའང་རྡོ་དཀར་གོང་ཆུང་བ་རེ་སྤུངས་ཏེ་གཤིན་པོའི་བླ་གནས་
པའི་རྟེན་དུ་བྱེད། དེས་ན་ཟུང་ཆུ་འབབ་རྒྱུད་ཀྱི་བང་སོ་ནས་རྡོ་དཀར་ཐོན་
པ་དེ་ཆང་རིགས་ཁོ་ནའི་སྲོལ་དུ་འཛིན་པའང་བོད་ཁམས་སྤྱི་ལ་ཆ་རྒྱུས་ཞན་
193



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
པའི་མཚང་དུ་གྱུར་སྙམ། དེ་ལྟར་གོང་གསལ་གྱི་ཕྱོགས་འགའ་ནས་ཆང་བོད་
གཉིས་ཡོངས་སུ་མཐུན་པ་ལ་དཔྱད་ན། ཆང་རིགས་ཀྱིས་ལྷ་མང་པོར་གསོལ་
མཆོད་བྱེད་པའི་སྲོལ་ལུགས་དེ་ནི་གནའ་བོའི་བོན་གྱི་ལུགས་ལས་བྱུང་བའི་ཤུལ་
རྒྱུན་ཡིན་ལ། ཁོ་ཚོས་དུས་ཆེན་སླེབས་པ་དང་རང་བྱུང་གི་གནོད་འཚེ་དང་
གཞན་གྱི་གནོད་པ་བྱུང་ཚེ་ཁྱིམ་མི་ཆེ་ཆུང་ཐམས་ཅད་ཁང་ཐོག་ཏུ་སོང་ནས་
ཆང་དང་དམར། ཟས་སོགས་ཀྱི་གསོལ་མཆོད་སྔར་ལས་རྒྱ་ཆེན་པོ་བྱེད་པ་
དེའང་བོད་ལ་དབང་མཛད་བཅུ་གཉིས་དུས་ནས་དར་ཁྱབ་ ཏུ་ གྱུར་ ཡོད་ པ་
གཡུང་དྲུང་བོན་གྱི་སྟོན་པ་མ་བྱོན་གོང་དུ་འགལ་རྐྱེན་བྱུང་ན་ཡུལ་ལ་དམར་
གྱིས་མཆོད་ཅེས་པ་དང་། གཡུང་དྲུང་བོན་གྱི་སྟོན་པ་གཤེན་རབ་བྱོན་ནས་
དམར་མཆོད་བཅད་དེ་དཀར་བསང་དུ་བསྒྱུར་བ་ལས་ཤེས་ཤིང་། ད་ལྟ་ད་
དུང་བོད་ཁམས་ཡོངས་སུ་གསོལ་མཆོད་བྱེད་ལུགས་དེ་དག་སྔར་མུས་བཞིན་
ཡོད་པ་འདིས་ལྷག་པར་ཤེས་ཐུབ། །
༧. ས་འོག་ནས་ཐོན་པའི་རིག་རྫས་འདྲ་བ། 《ཆང་རིགས་ཀྱི་ལོ་རྒྱུས་》
ལས་རྔ་པ་བོད་རིགས་ཆང་རིགས་རང་སྐྱོང་ཁུལ་གྱི་ཀོན་ཞན་(#f g)གྱི་བྱང་
ཕྱོགས་དང་། ཟུང་ཆུའི་ལྷོ་ཕྱོགས་ཀྱི་ཝུན་ཁྲོན་( JII)དང་ལི་ཞན་( )
མའོ་ཝུན་བཅས་ས་ཁུལ་ནས་ཀྲན་གོའི་དུས་དཀྱིལ་དང་དུས་མཇུག་ཏུ་བརྩིགས་
པའི་རྡོའི་པུར་སྒམ་ཅན་གྱི་བང་སོ་ཁག་གཅིག་རྙེད་པ་དེར་བེམ་པོ་གན་རྐྱལ་དུ་
ཡན་ལག་བསྐུམས་པའི་ཚུལ་དང་ཡན་ལག་བརྐྱངས་པའི་ཚུལ་གྱིས་བཞག་པ་
རིགས་གཉིས་ཡོད་ལ། དུར་རྫས་ སུ་རྫ་ཆས་དང་ཟངས་ལྕགས་ཀྱི་རལ་གྲི།
ཟངས་ཀྱི་མེ་ལོང་། ལུག་གི་རུས་ པ་ སོགས་ ཡོད་པར་འཁོད་ཡོད། མདོ་
194



༄༅།།བོད་རིགས་དང་ཆང་རིགས་བར་གྱི་འབྲེལ་བ་བཤད་པ།
，
-
-
དབུས་མཐོ་སྒང་དང་དེ་དང་འབྲེལ་བའི་ས་ཁུལ་ནས་ཐོན་པའི་གནའ་རྫས་ལ་
བརྟག་དཔྱད་བྱས་ན། རྡོ་གཡམ་དང་རྡོ་ལེབ་ལས་གྲུབ་པའི་པུར་སྒམ་དུ་བེམ་
པོ་སྦས་པའི་སྲོལ་ནི་སྟོད་ལ་དྭགས་ནས་སྨད་ཡུན་ནན་བདེ་ཆེན་བར་གྱི་མཐོ་
སྒང་སྤྱིར་ཁྱབ་པའི་གནའ་བོའི་ལུགས་སྲོལ་ཞིག་སྟེ། བཅིངས་འགྲོལ་སྔོན་དུ་
ཧྥ་རན་སིའི་བོད་རིག་པ་ཞིབ་འཇུག་བྱེད་པའི་ཆེད་མཁས་སྔ་ཤོས་ཕྱོགས་ལན་ཁིས་
(Franche)ལ་དྭགས་ཀྱི་ལེ་ཁྲིན་($J #k）ས་ཆ་ནས་ཐེངས་དང་པོར་རྡོའི་པུར་
སྒམ་ཅན་གྱི་བང་སོ་སོན་རྙེད་བྱུང་ཞིང་། དེའི་ནང་དུའང་ཟུང་ཆུ་འབབ་རྒྱུད་
ཀྱི་རྡོའི་པུར་སྒམ་ཅན་གྱི་བང་སོ་ནང་བཞིན་ཟངས་ཆས་དང་རྒྱན་ཆ། ཟངས་
ཀྱི་མེ་ལོང་སིལ་བུ་སོགས་ཡོད་པར་མ་ཟད། ཧྥི་ལན་ཁིས་བང་སོ་དེ་དག་སྤྱི་ལོ་
སྔོན་གྱི་ལོ་500ཙམ་དུ་བརྩིགས་པར་ ཁ་ཚོན་བཅད་ཅིང་། ཨུ་རུ་སུའི་ལའོ་
ཚིས་ཧྥ་ལན་ཁིའི་དཔྱད་གཞིའི་ཡིག་རིགས་ལ་གཞིགས་ནས་བང་སོ་དེ་དག་ལ་
བོད་རིགས་ཧོར་པའི་ཁྱད་ཆོས་ཡོད་པར་བཞེད།@ བཅིངས་འགྲོལ་བྱས་པའི་
ཚུན་ལ་བོད་རང་སྐྱོང་ལྗོངས་ཀྱི་ཆབ་མདོའི་གོ་འཇོ་རྫོང་ཁོངས་ཀྱི་ཤ་འབེལ་ཆུས་
ཀྱི་མཐའ་འཁོར་དང་ཞའོ་ཨེན། ཀོང་པོ་དང་ཉིང་ཁྲི་ས་ཁུལ། ལྷོ་ཁ་ས་ཁུལ་
སྣེ་གདོང་རྫོང་ཁོངས། ལྷ་སའི་ཉེ་འདབས། ཡུན་ནན་ཞིང་ཆེན་གྱི་བདེ་
ཆེན་རྫོང་སོགས་སུའང་འཕྲོ་རིམ་འཕྲོར་རྡོའི་པུར་སྒམ་ཅན་གྱི་བང་སོ་རྙེད་ཡོད་
ལ། བེམ་པོ་འཇུག་སྟངས་དང་དུར་རྫས་ཀྱི་རྣམ་གྲངས་ཀྱང་ཟུང་ཆུ་འབབ་
རྒྱུད་ནས་ཐོན་པའི་བང་སོ་དང་ཀུན་ནས་མཚུངས་པས་སོ། ། དེས་ན་《སུང་
རྒྱལ་རབས་ཀྱི་ལོ་རྒྱུས་》ལས། ཆང་རིགས་ཀྱི་ཡུལ་སྲོལ་ནི་ལྡོང་དང་བྷོད་དང་
མཚུངས་ཞེས་པ་བཞིན། རྔ་པ་བོད་རིགས་ཆང་རིགས་རང་སྐྱོང་ཁུལ་གྱི་ཟུང་
195



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཆུ་འབབ་རྒྱུད་ནས་ཐོན་པའི་རྡོའི་པུར་སྒམ་ཅན་གྱི་བང་སོ་དང་དུར་རྫས། དེ་
བརྩིགས་པའི་ལོ་ཚིགས་སོགས་མདོ་དབུས་མཐོ་སྒང་སྤྱི་ནས་ཐོན་པའི་རྡོའི་པུར་
སྒམ་ཅན་གྱི་བང་སོ་དང༌ གཅིག་འདྲ་ཡིན་པ་ནི་ཟུང་ཆུ་འབབ་རྒྱུད་ཀྱི་ཆང་
རིགས་རྣམས་ནུབ་བྱང་ནས་ཤར་ཕྱོགས་སུ་སྤོར་པའི་རྗེས་ཤུལ་དངོས་ཡིན་པར་
བསམ།
མདོར་ན། རྒན་དམུ་དགེ་བསམ་གཏན་མཆོག་གི་ཞལ་ནས་“མའོ་ཝུན་
གྱི་རྟ་དམག་ལ་བཅིངས་འགྲོལ་སྔོན་དུ། རྟ་དམག་ཟེར་ཞིང་ཁྲོ་ཆུ་དང་ཆུ་ནག་
གི་མི་དང་འདྲ་བར་བོད་རིགས་སུ་བརྩི་བ་ལས། སྤྱང་(#)རིགས་ཞེས་པའི་
མི་རིགས་གཞན་པ་ཡིན་པའི་སྒྲ་ཙམ་ཐོས་རྒྱུ་མེད། ཆུ་ནག་སོགས་དང་སྐད་
དང་གོམས་འདྲིས་ཡང་འདྲ་གཤིས། ལ་བོངས་ས་ཆའི་རྟ་དམག་ཟེར་བ་བོད་
དུ་བརྩི་” ཚེ ཞེས་པ་ལྟར། བོད་རིགས་དང་ཆང་རིགས་གཉིས་ལ་དབྱེ་བ་
འབྱེད་དཀའ་བའི་མཚུངས་ཆོས་ཤིན་ཏུ་མང་པོ་ཡོད་པའི་རྒྱུ་མཚན་ཅི་ཡིན་ཞེ་ན།
《ཆང་རིགས་ཀྱི་ལོ་རྒྱུས་》ལས། ཆང་རིགས་སྤྱིའི་ངག་རྒྱུན་སྣ་ཚོགས་ལས་ཁོ་
ཚོའི་མེས་པོ་ནི་ནུབ་བྱང་ཁུལ་དང་ཡང་ན་འབྲི་གཡག་མང་བའི་ས་ཆ་ཞིག་ནས་
རིམ་བཞིན་ ལྷོ་ཕྱོགས་ སུ་ གནས་ སྤོར་ཏེ་ཟུང་ཆུའི་འབབ་རྒྱུད་ལ་སླེབས་ པར་
བསམ་པ་ དང༌། 《ཆང་ ཀ་ གཡུལ་འགྱེད་》(# E K ik )ཅེས་ པའི་ དོན་
བརྗོད་སྙན་ངག་ལས་ཀྱང་ཟུང་ཆུ་སྟོད་རྒྱུད་ཀྱི་ཆང་རིགས་ནི་ནུབ་བྱང་ནས་ལྷོ་
ཕྱོགས་སུ་འོངས་པ་ཡིན་ཟེར། དེ་ལྟར་ན་ཟུང་ཆུའི་ནུབ་བྱང་ནི་མདོ་དབུས་
མཐོ་སྒང་གི་ས་ཡི་ལྟེ་བ་ཡིན་དགོས་ཤིང་། འབྲི་གཡག་མང་བའི་ས་ཆ་དེའང་
བོད་ཀྱི་རྒྱལ་རབས་དེབ་ཐེར་དང་རུས་མཛོད། རྩིས་གཞུང་སོགས་སུ་ཕ་སྤྲེའུ་
196



༄༅།།བོད་རིགས་དང་ཆང་རིགས་བར་གྱི་འབྲེལ་བ་བཤད་པ།
དང་མ་བྲག་སྲིན་ལས་མཆེད་པའི་རྩ་བའི་རུས་ཆེན་བཞིའི་ཡ་གྱལ་འབྲིའི་བླ་
གཡག་ཡིན་པར་འཁོད་པ་དང་། འབྲོང་གཡག་ཏུ་བཏུལ་@ཞེས་པ། ལོ་ངོ་
སྟོང་ཕྲག་གསུམ་བཞིའི་སྔོན་དུ་བྲིས་པའི་བོད་ལྗོངས་ཤན་རྩ་རྫོང་གི་ཇགས་གླིང་
གི་བྲག་རིས་སུ་འབྲོང་ངམ་གཡག་འཁྲིད་པ་དང་འདུལ་བའི་ཚུལ་མང་ཞིང་།
བོད་པ་རྣམས་ཀྱིས་ད་ལྟའང་ལ་རྩེ་དང་རྡོ་འབུམ། སྒོ་མགོ་སོགས་སུ་འབྲོང་
ངམ་གཡག་ གི་ མགོ་ རུས་ བཞག་ ནས་ མཆོད་ གནས་ བྱེད་ པ་ བཅས་ ལྟར་ ན།
གདོད་མའི་དུས་སུ་མདོ་དབུས་མཐོ་སྒང་གི་དཀྱིལ་དབུས་ས་ཆར་འབྲི་གཡག་ཧ་
ཅང་མང་བས། ཆང་རིགས་ཀྱི་ཐོག་མའི་གནས་གཞི་ཡང་ ས་ཆ་དེ་ཡིན་ལ།
རྔ་པ་དང་དཀར་མཛེས་ས་ཁུལ་གྱི་བོད་ཀྱི་ངག་རྒྱུན་དུ་ཆང་རིགས་གྱི་གྲུབ་ཆ་སྔ་
ཤོས་སུ་གྲགས་པའི་ཀ་ཅི་པ་(Eg C)ནི་བོད་པ་ཁག་ཅིག་ཡིན་ཞིང་། དེའི་
རྒྱུད་པ་ཡོན་རྒྱལ་རབས་ཀྱི་དུས་སུ་ད་རུང་གནས་ཡོད་ཚེཅེས་པས། བོད་དང་
ཆང་ རིགས་ གཉིས་ ལ་ ཤ་ ཁྲག་ གི་ འབྲེལ་ བ་ ཡོད་ པ་ གསལ་ པོར་ བསྟན་ ཡོད།
ཆང་རིགས་ཀྱི་མིའི་འབྱུང་ཁུངས་སྐོར་གྱི་གཏམ་རྒྱུད་ལས་ཁོ་ཚོའི་མེས་པོའང་
སྤྲེལ་ཡིན་པར་བརྗོད་ཅིང་། ཆང་རིགས་ཀྱིས་སྤྲེལ་མགོ་ཅན་གྱི་ཁྱེའུ་ཞིག་ལ་
མཆོད་བཀུར་བྱེད་པ་དང་། སྤྲེའུ་ནི་ལྷ་པའི་ཆོས་སྐྱོང་ཡིན་པར་བསམ་ཞིང་ལྷ་
པས་བཟུང་བའི་སྤྲེལ་མགོ་ཅན་གྱི་ལྷ་ཆས་དང་སྤྲེལ་པགས་ཀྱི་ཞྭ་མོ་གང་ཡིན་
རུང་སྤྲེའུ་དང་འབྲེལ་བ་ཡོད་། ཐ་ན་ལྷ་འཁྲབ་པའི་རྐང་པའི་སྟངས་སྟབས་
ལས་ཀྱང་སྤྲེའུའི་འགུལ་སྟངས་མཚོན་པར་བྱེད།༧ ཁོ་ཚོས་སྤྲེའུ་མེས་པོ་དང་སྲུང་
མར་མཆོད་བཀུར་བྱེད་པ་འདིའི་ངོས་ནས་བལྟས་ན། ཁོ་ཚོའི་ཐོག་མའི་སྡོད་
གནས་མདོ་དབུས་མཐོ་སྒང་གི་ལྟེ་གནས་ས་ཁུལ་ཡིན་པར་མ་ཟད། ཕ་སྤྲེའུ་
197



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
དང་མ་བྲག་སྲིན་ནས་མཆེད་པའི་རིགས་རྒྱུད་ཡིན་ལ། བོད་ཆང་གཉིས་ལ་
མཚུངས་ཆོས་ཤིན་ཏུ་མང་བའི་རྒྱུ་མཚན་གཙོ་བོའང་དེ་ཡིན་པར་སྙམ། དེ་
ཡང་གསལ་པོར་བཤད་ན། འཛམ་གླིང་གི་མི་རིགས་གང་དང་གང་ཡིན་རུང་།
རུས་རྒྱུད་དང་རུས་ཚོའམ་མི་རིགས་གཞན་མ་འདྲེས་པའི་མི་རིགས་རྐྱང་པ་ཞིག་
མེད་པ་ཇི་བཞིན། ཆང་རིགས་ཀྱང་ཕ་སྤྲེའུ་དང་མ་བྲག་སྲིན་ལས་མཆེད་པའི་
རུས་ཚོའམ་མི་རིགས་ཀ་ཅི་པ་དང་བོད་མི་(gg)ཆང་། པེ་ཀུག་ཆང་(Hyf།
É） ཏིན་ཀྲི་ཆང་།(8$ ཙྪ#） ལྡོང་ཆང་(# 1]#)བོད་སོགས་ལས་གྲུབ་
པ་ཡིན་སྟེ། ཁོ་ཚོའང་དང་ཐོག་མདོ་དབུས་མཐོ་སྒང་གི་དཀྱིལ་དབུས་ས་ཆར་
ཡོད་ཀྱང་། ཕྱིས་སུ་མི་འབོར་དང་ཕྱུགས་ཟོག་མང་དུ་འཕེལ་བ་དང་བསྟུན་
ནས། རང་བྱུང་ཁོར་ཡུག་གི་ཆ་རྐྱེན་ལ་འགྱུར་ལྡོག་བྱུང་བ་དང་། རུས་ཚོ་
ཕན་ཚུན་འཛིང་མོ་བྱེད་པ་སོགས་ལོ་རྒྱུས་ཀྱི་རྒྱུ་རྐྱེན་སྣ་ཚོགས་ཀྱིས་རྐྱེན་པས་
རིམ་བཞིན་ས་བབ་དམའ་ཞིང་འཚོ་བའི་མཐུན་རྐྱེན་འཛོམས་པའི་ལྷོ་ཕྱོགས་སུ་
གནས་སྤོར་ ཏེ་ ཟུང་ཆུའི་སྟོད་ རྒྱུད་དུ་འདྲེས་ སྡོད་བྱས་ པའི་རྨང་ གཞིའི་ ཐོག
དབང་མཛད་བཅུ་གཉིས་ཀྱི་རིང་ལ་དབུས་གཙང་ཙམ་གྱི་རུས་རྒྱུད་ཚོ་པ་ཁག་
གཅིག་གྱུར་བྱུང་ནས་བོད་ཅེས་པའི་མི་རིགས་འདི་གཞི་ནས་གྲུབ་པ་དང་ཁྱད་
པར་དུ་རྗེས་གཉའ་ཁྲི་ནས་གླང་དར་བར་གྱི་བཙན་པོ་རིམ་བྱོན་གྱི་སྐུ་རིང་ལ་
བོད་ཀྱི་མངའ་ཁོངས་ཕྱོགས་བཞིར་རྒྱ་བསྐྱེད་པའི་ལོ་རྒྱུས་ཀྱི་རླབས་རྒྱུན་ཁྲོད་དུ་
མཐའ་མཚམས་སྲུང་བའི་བོད་དམག་འབོར་ཆེན་པོ་ཤར་ལྷོའི་ཕྱོགས་སུ་བསྐྱོད་
པའང་དེའི་ནང་དུ་འདྲེས་པ་ལས་གྲུབ་པས། རྟ་དམག་གམ་རུ་དམག་ཅེས་
པའི་མིང་ཡང་དེ་ནས་ཐོགས་པ་ཡིན། དེས་ན་ཆང་རིགས་ལ་བོད་རིགས་དང་
198



༄༅།།བོད་རིགས་དང་ཆང་རིགས་བར་གྱི་འབྲེལ་བ་བཤད་པ།
དབྱེ་བ་འབྱེད་དཀའ་བའི་ཁྱད་ཆོས་ཤིན་ཏུ་མང་བ་དེ་རྣམས་ཀྱང་སྤྲེལ་དང་བྲག་
སྲིན་ལས་མཆེད་པའི་རུས་ཚོ་སྤྱིའམ་བོད་ཀྱི་ལོ་རྒྱུས་དུས་སྐབས་སོ་སོའི་སྲོལ་གྱི་
རྒྱུན་ཡིན་པར་སྙམ། །
མཆན་འགྲེལ།
1 3 8 9 00 00 05 06 @ (8 9 1985ལོའི་ཟླ་དང་པོར་སི་ཁྲོན་མི་
རིགས་དཔེ་སྐྲུན་ཁང་གིས་པར་དུ་བསྐྲུན་པའི་《ཆང་རིགས་ཀྱི་ལོ་རྒྱུས་》བྱ་བའི་ཤོག་ངོས་
333 པ་དང་། 209 པ། 332 པ། 334 པ། 331 པ། 339 པ། 338 པ།
341 པ། 205 པ། 210 པ། 343 པ་བཅས་སུ་གསལ། །
© 1990ལོར་ པེ་ ཅིན་ མི་ རིགས་ དཔེ་སྐྲུན་ ཁང་ གིས་ པར་ དུ་ བསྐྲུན་ པའི་
《བཀའ་ཐང་སྡེ་ལྔ་》ཡི་ཤོག་ངོས་112 པ་དང་118 པར་གསལ།
5 《ཆང་རིགས་ཀྱི་ལོ་རྒྱུས་》བྱ་བའི་ཤོག་ངོས་330པར་དྲངས་ཡོད།
© 1988ལོའི་ཟླ་11པར་བོད་ལྗོངས་མི་དམངས་དཔེ་སྐྲུན་ཁང་གིས་པར་དུ་བསྐྲུན་
པ་དེའི་ཤོག་ངོས་31 པར་གསལ།
02 《ཧན་རྗེས་མའི་དེབ་ཐེར་ལས་ནུབ་ཆང་གི་སྐོར་》ལས་དེ་ལྟར་འཁོད་ཡོད་པ་
《ཆང་རིགས་ཀྱི་ལོ་རྒྱུས་》བྱ་བའི་ཤོག་ངོས་329 པར་དྲངས་ཡོད།
03 1990ལོའི་ཟླ་1པོར་བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་ནས་པར་དུ་
བསྐྲུན་པའི་《བོད་ཀྱི་ལོ་རྒྱུས་དེབ་ཐེར་ཁག་ལྔ་》ལས་ཤོག་ངོས་173 པར་གསལ།
གཉི 0208《ལྡེའུ་ཆོས་འབྱུང་》དང་《མཁས་པའི་དགའ་སྟོན་》སོགས་སུ་གསལ།
49 54T 35/755a 5KVỀ #t lk tk JEJ# # #5
Jཟླ gek%5E》ཟེར་བའི་ཤོག་ངོས་267པར་གསལ། །
D 1984ལོའི་《བོད་ལྗོངས་ཞིབ་འཇུག་》(བོད་ཡིག་》དེབ་དང་པོར་འཁོད་ཡོད།
199



，
1ར་
༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
@1988ལོའི་《ཀྲུང་གོའི་བོད་ཀྱི་ཤེས་ རིག་》དེབ་བཞི་པར་འཁོད་ པའི་《བོད་
རིགས་ཀྱི་ལྷ་གསོལ་བསང་གཏོང་གི་ཡུལ་གོམས་སྐོར་ཅུང་ཟད་གླེང་བ་》ལས་གསལ། །
ཉི 《གཡུང་དྲུང་བོན་གྱི་བསྟན་འབྱུང་ཕྱོགས་བསྡུས་》ཀྱི་ཤོག་ངོས་30 པར་གསལ།
༩) བོད་ལྗོངས་མི་དམངས་དཔེ་སྐྲུན་ཁང་གིས་པར་དུ་བསྐྲུན་པའི་《བོད་ལྗོངས་
གནའ་རྫས་རྟོག་ཞིབ་གནད་བསྡུས་》ཀྱི་ཤོག་ངོས་5 པར་གསལ། །
8 1988ལོའི་《ནུབ་བྱང་མི་རིགས་སློབ་གྲྭ་ཆེན་མོའི་རིག་གཞུང་དུས་དེབ་》དང་
པོར་འཁོད་པའི་《མུན་སེལ་སྒྲོན་མེ་》རུ་གསལ།
© 《བཀའ་ཆེམས་ཀ་ཁོལ་མ་》ལས་ གནའ་བོའི་བོད་ཀྱིས་དེ་ལྟར་མཛད་ པར་
འཁོད་ཡོད།
200



༄༅།།ཡུལ་ལྷ་གཞི་བདག་དང་བོད་མི་རིགས་ཀྱི་
འབྲེལ་བ་བརྗོད་པ།
གདོད་མའི་དུས་སུ་ཤེས་རིག་གི་ཆུ་ཚད་དམའ་ཞིང་འཚོ་བའི་མཐུན་རྐྱེན་
ཞན་པ། རང་བྱུང་ལ་འགྱུར་ལྡོག་ཆེ་བའི་གནས་ཚུལ་འོག་བོད་པ་རྣམས་ཀྱི་
སྣང་ངོར་གནམ་ལ་གནམ་ལྷ་དང་ས་འོག་ན་ཀླུ། བར་སྣང་དུ་གཉན། བྲག་
ལ་བཙན། ཡུལ་ལ་ཡུལ་ལྷ། ཆུ་ལ་ཆུ་ལྷ། ནགས་ལ་ནགས་ལྷ། ཁྱིམ་ལ་
ཁྱིམ་ལྷ། མཁར་ལ་མཁར་ལྷ། ཐབ་ལ་ཐབ་ལྷ། སྒོ་ལ་སྒོ་ལྷ། རུས་ལ་
རུས་ལྷ། ལུས་ལ་ལུས་ལྷ། ཕོ་ལ་ཕོ་ལྷ། མོ་ལ་མོ་ལྷ། ཞིང་ལ་ཞིང་ལྷ།
རྟ་ལ་རྟ་ལྷ། གཡག་ལ་གཡག་ལྷ། བ་ལ་བ་ལྷ། ལུག་ལ་ལུག་ལྷ། ར་ལ་
ར་ལྷ་སོགས་འཇིག་རྟེན་ཡོད་རྒུ་ལ་ལྷ་གནས་པར་བསམ་པ”མང་ཆེ་བ་ཞིག་ཤེས་
རིག་དར་རྒྱས་དང་སྤྱི་ཚོགས་འཕེལ་རྒྱས་ཀྱི་འགྲོས་དང་བསྟུན་ནས། ཉམས་
ཞན་དུ་གྱུར་པ་དང་ཡང་ན་ལོ་རྒྱུས་ཀྱི་ཟིན་ཐོ་ཙམ་དུ་གྱུར་ཀྱང༌། ཡུལ་ལྷ་གཞི་
བདག་གནས་པའི་འདུ་ཤེས་དེ་ད་ལྟའི་བར་ཉམས་མེད་པར་མ་ཟད། སྟོད་
མངའ་རིས་སྐོར་གསུམ་ནས་བར་དབུས་གཙང་རུ་བཞི་དང་སྨད་མདོ་ཁམས་
སྒང་དྲུག་གི་ས་ཡི་ཁྱོན་གྱི་རི་བོ་ཆེན་པོའི་རྩེ་དང་གཙང་པོ་ཆེན་པོའི་འགྲམ།
ཉག་ཁ་ཆེན་པོའི་དཀྱིལ་སོགས་སུ་ཡུལ་ལྷ་གཞི་བདག་གནས་སའི་ལབ་ཙེ་དང་རྡོ་
201



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
འབུམ་གང་རུང་བརྩིགས་ཤིང༌། དེའི་དར་ཤིང་ངམ་དར་ལྡིང་ལ་དར་ལྕོག་
གམ་ཁ་བཏགས། ཅོད་པན། བལ་དཀར་སོགས་སྒྲོག་པ་དང་། དུད་ཁྱིམ་
སོ་སོའི་ར་བའི་ནང་ངམ་སྒོ་དྲུང་དུ་ཡུལ་ལྷ་དེ་དག་ལ་མཆོད་པའི་བསང་ཁྲི་རེ་
ལས་ནས། ཉིན་ རེ་ བཞིན་ ཡུལ་ ལྷ་ གཞི་ བདག་ དེ་ དག་ ལ་ བསང་ དང་།
གསེར་སྐྱེམས། ཇ་ཕུད། ཟས་ཕུད་སོགས་མཆོད་ནས་འགལ་རྐྱེན་ཐམས་
ཅད་ཞི་བར་བྱེད་ཅིང་མཐུན་རྐྱེན་མ་ལུས་ཡིད་བཞིན་དུ་འགྲུབ་པའི་མགོན་དང་
གྲོགས་སུ་བསྟེན་ཞིང་། ལྷ་ས་གྲོང་ཁྱེར་དུ་ད་དུང་ལོ་རེའི་བོད་ཟླ་ལྔ་པའི་ཚེས་
བཅོ་ལྔ་ཉིན་བོད་པ་རྣམས་ཀྱིས་གཅིག་གྱུར་གྱིས་ལྷ་སའི་གཙུག་ལག་ཁང་གི་ཡང་
སྟེང་དང༌། ལྷ་ཁང་ཁག རི་ཆུའི་འགྲམ། སྐྱེད་མོས་ཚལ་སོགས་སུ་འཛམ་
གླིང་སྤྱི་བསང་ཞེས་པའི་ལྷ་གསོལ་བསང་གཏོང་གི་བྱེད་སྒོ་རྒྱ་ཆེན་པོ་སྤེལ་བའི་
སྲོལ་མ་ ཉམས་ པར་ ཡོད་ པས། འདིར་ཡང་ དེའི་སྐོར་ཅུང་ཟད་གླེང་བར་
འདོད་དོ། །
གཅིག
ཡུལ་ལྷ་གཞི་བདག་གི་རང་བཞིན་བརྗོད་པ།
དེ་ཡང་བོད་པ་རྣམས་ཀྱིས་ཚེ་འདིའི་རྐྱེན་ངན་བར་ཆད་སེལ་བར་བྱེད་པ་
དང་ དགྲ་ བགེགས་ མ་ ལུས་ རྡུལ་ དུ་ བརླག་ པའི་ གྲོགས་ སུ་ བསྟེན་ པ་ དང་།
བསྟན་འགྲོའི་འཕྲིན་ལས་རྒྱས་ཤིང་ཆར་ཆུ་དུས་སུ་འབབ་པ། ལོ་ཕྱུགས་རྟག་
ཏུ་འཕེལ་བའི་མགོན་དུ་མཆོད་པའི་ཡུལ་ལྷ་གཞི་བདག་རྣམས་ནི་བསྐལ་བ་ས་
ཆགས་པ་ནས་ཡོད་པ་ཞིག་མིན་ཞིང༌། མཐོ་རིས་ཀྱི་ལྷ་ས་བབས་པ་མིན་ལ།
202
་་



༄༅།།ཡུལ་ལྷ་གཞི་བདག་དང་བོད་མི་རིགས་ཀྱི་འབྲེལ་བ་བརྗོད་པ།
ཐུན་མིན་གྱིས་བསྟེན་པའི་ཡི་དམ་གྱི་ལྷའང་མ་ཡིན་ཏེ། སྔོན་ཆད་རང་རང་ས་
ཆར་འགྲོ་བ་མིར་དངོས་སུ་སྐྱེས་མྱོང་བའི་ཆོས་ལུགས་པ་དང༌། དཔོན་པོ།
བློན་པོ། དམག་དཔོན། ཡུལ་ལྷ་གཞི་བདག་ལ་མཆོད་བཀུར་བྱེད་དགའ་
བའི་འཇིག་རྟེན་རྒན་པོ་དང༌། ཡང་ན་ཡུལ་དང་མི་རིགས་གཞན་ལ་སྔོན་ཆད་
སྐྱེས་མྱོང་བའི་དམག་དཔོན་མཐུ་པོ་ཆེ་སོགས་ཡིན་པར་ངེས། རྒྱུ་མཚན་ནི།
༡. འབོད་མིང་ལས་ཤེས་པ། སྟོད་མངའ་རིས་སྐོར་གསུམ་ནས་བར་
དབུས་གཙང་རུ་བཞི་དང་སྨད་མདོ་ཁམས་སྒང་དྲུག་གི་ས་ཡི་ཁྱོན་ཆེན་པོར་
མཆོད་ཅིང་བཀུར་བའི་ཡུལ་ལྷ་གཞི་བདག་རྣམས་ལ་ཨ་མྱེས་དང་ཨ་མའི་མིང་
ནས་འབོད་པ་སྟེ། ཨ་མདོ་ཞིང་གི་རྨ་ཀླུང་ཕྱུག་མོའི་བྱང་རྒྱུད་དུ་ཡོད་པའི་རྨ་
ཆེན་གངས་རིར་ གནས་ པའི་ གཞི་ བདག་ ལ་ ཨ་ མྱེས་རྨ་ཆེན་ དུ་ འབོད་ ཅིང་།
མཚོ་སྔོན་ཁྲི་གཤོག་རྒྱལ་མོའི་བྱང་རྒྱུད་དུ་གནས་པའི་གཞི་བདག་གཙོ་བོ་ལ་རྐང་
ཚའི་ཨ་མྱེས་རྫ་དམར་དུ་འབོད་པ། མདོ་སྨད་རེབ་གོང་གསེར་མོ་ལྗོངས་ཀྱི་བྱ་
ཁྱུང་རི་ལ་གནས་པའི་གཞི་བདག་ལ་ཨ་མྱེས་བྱ་ཁྱུང་དུ་འབོད་པ། མཚོ་སྔོན་
ཁྲི་གཤོག་རྒྱལ་མོའི་ལྷོ་ཕྱོགས་ཀྱི་ཆབ་འགག་གསེར་གཞོང་རིང་མོའི་ཆུ་བདག་ཏུ་
གྲགས་པའི་གཞི་བདག་ལ་ཨ་མ་ཀླུ་མོར་འབོད་པ། གནས་གྲགས་ཅན་ཉི་ཟླ་རི་
བོའི་ཤར་ལྷོའི་ཕྱོགས་སུ་རྫ་རི་སྨུག་པོ་གནམ་མཁའི་མཐོངས་སུ་འཕགས་པ་དེར་
གནས་པའི་གཞི་བདག་ལ་ཨ་མ་ཟོར་རྒྱུར་འབོད་པ། མཚོ་སྔོན་ཁྲི་གཤོག་རྒྱལ་
མོའི་ནུབ་ལྷོ་དང་རྨ་ཆེན་གངས་རིའི་བྱང་ཤར་དུ་རི་ཡག་པ་མཆོད་རྟེན་འདྲ་བ་
ཞིག་ཡོད་པ་དེར་གནས་པའི་གཞི་བདག་ལ་ཨ་མྱེས་བཱ་ཡན་དུ་འབོད། ཁམས་
སྐྱེ་དགུའི་ལྷ་ཆེན་རྒྱལ་རི་ལ་གནས་པའི་གཞི་བདག་ལ་ཨ་མྱེས་ལྷ་ཆེན་སྐུ་རྒྱལ་དུ་
203



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
འབོད་པ་སོགས་ལས་གཞི་བདག་དེ་དག་ནི་སྔར་ས་ཆ་དེ་དག་ཏུ་འགྲོ་བ་མི་ལུས་
བླངས་མྱོང་བའི་བོད་རང་གི་མེས་པོ་མེས་མོ་རྐྱང་རྐྱང་ཡིན་པ་གསལ་ལ། དོན་
དམ་དུ་ཡང་མཚོ་སྔོན་ཁྲི་གཤོག་རྒྱལ་མོའི་ཤར་ལྷོའི་ཕྱོགས་སུ་རྫ་རི་མཐོན་པོ་
སེང་གེ་གངས་ལ་འགྱིང་འདྲ་ཞིག་ཡོད་པ་དེར་གནས་པའི་གཞི་བདག་ལ་བློན་པོ་
གསེར་ཆེན་དུ་འབོད་པའང་ཁོང་ཉིད་ཆོས་རྒྱལ་སྲོང་བཙན་སྒམ་པོར་མེད་དུ་མི་
རུང་བའི་བློན་ཆེན་བཞི་ཡོད་པ་ལས་དཔའ་མཛངས་ཟུང་གི་བདག་ཉིད་ཆེན་པོ་
བློན་པོ་མགར་རམ་མགར་སྟོང་བཙན་ཡུལ་བཟུང་ཡིན་པས་བློན་པོའི་མིང་ནས་
འབོད་པ་ དང༌། མདོ་ སྨད་ ཀྱི་ ཁྲི་ ཀ་ དང་། དཔའ་ལུང༌། གཅན་ཚ།
མང་འབའ་བྱ་གསུམ་སོགས་ས་ཆ་མང་པོར། ཁྲི་ཀའི་ཡུལ་ན་ལྷ་གཉན་མཐུ་བོ་
ཆེ། ། རྒྱ་ནག་སྲུང་མ་ཐུན་ཙི་ཞི་དྲག་ཁྱོད། ། མ་ལུས་འཁོར་བཅས་གནས་
འདིར་སྤྱན་ འདྲེན་ པ། ། བསང་ བསུར་ བཞེས་ ལ་ འདོད་ པའི་ དོན་ ཀུན་
སྒྲུབ། ། ཞེས་ པ་དང༌། ཡང་ན། ལྷ་གཉན་ཆེན་པོ་བུན་ཁྲང་ཡེ། །
འདིར་བྱོན་མཆོད་པ་ལེགས་བཞེས་ཏེ། ། རྐྱེན་ངན་བར་ཆད་ཞི་བ་དང་། །
འདོད་པའི་དོན་རྣམས་འགྲུབ་པར་མཛོད། ། ཅེས་མཆོད་བཀུར་བྱེད་པའི་
ཡུལ་ལྷ་དེའང་སྤྱི་ལོ་220ནས་280ཙམ་ལ་ཝེ་(#)དང་ཧུའུ་(ཟླ)། ཝུའུ་(E)
བཅས་རྒྱལ་ཁག་གསུམ་དུ་གྱེས་དུས་ཧྲུའུ་རྒྱལ་ཁག་གི་དམག་དཔོན་ཝེ་ཡན་(ཚུ༎
$iE)ནམ་མིང་གཞན་ཝུན་ཁྲང༌(yཊྚ)དུ་འབོད་པ་དེ་ཡིན་པས་མིང་ལའང་རྒྱ་
སྐད་དུ་ཐུན་ཙིའམ་ཝུན་ཁྲང་དུ་འབོད་ཅིང་བོད་སྐད་དུ་ཨ་མྱེས་ཡུལ་ལྷར་འབོད་
པ་ཡིན། དེར་མ་ཟད་རྒྱ་ཡུལ་དང་། གཙང་བཀྲ་ཤིས་ལྷུན་པོ། སྐུ་འབུམ་
སོགས་སུ་མཆོད་ཅིང་བསྟེན་པའི་སྤྲིན་རིང་རྒྱལ་པོའམ་ཀོན་ཡུན་ཁྲང་(*#
204



༄༅།།ཡུལ་ལྷ་གཞི་བདག་དང་བོད་མི་རིགས་ཀྱི་འབྲེལ་བ་བརྗོད་པ།
K)ཞེས་པའི་ཡུལ་ ལྷ་དེའང་གོང་གསལ་ཧུའུ་རྒྱལ་ཁག་གི་དམག་དཔོན་ཀོན་
ཡུས་(E99) སམ་མཚན་གཞན་ཡུན་ཁྲང་(EE)ཞེས་པ་དེ་ཡིན་པས་རྒྱ་སྐད་
དུ་ཀོན་ཡུས་ ཁྲང་ཟེར་བ་དང་བོད་སྐད་དུ་དེ་ ཐད་སྒྱུར་བྱས་ནས་ སྤྲིན་རིང་
གསོལ་བ་ཡིན། འོ་ན་རྒྱའི་ཡུལ་ལྷ་དེ་དག་ལ་བོད་ཀྱིས་ཨ་མྱེས་འབོད་དོན་ཅི་
ཡིན་ཞེ་ན། བོད་པ་རྣམས་ཀྱིས་རང་གི་ཨ་མྱེས་ཡང་མྱེས་ལས་གྲུབ་པའི་ཡུལ་
ལྷ་གཞི་བདག་རྣམས་ལ་ཨ་མྱེས་ཞེས་གསོལ་ནས་གོམས་པའི་དབང་གིས་རྒྱུའི་
ཡུལ་ལྷར་ཡང་དེ་ལྟར་གསོལ་བ་དང་། བོད་པ་རྣམས་རྒྱའི་ཡུལ་ལྷ་དེར་དད་
ཅིང་གུས་པའི་རྐྱེན་ གྱིས་ཞེ་ སའི་མིང་སྦྱར་བའང་ཡིན། ཡང་། བོད་པ་
རྣམས་ཀྱིས་གླིང་གེ་སར་རྒྱལ་པོར། བཱི དགེ་མཚན་རླུང་རྟ་སྙན་པའི་བ་
དན་ཆེ༔ འདོད་རྒུ་ཀུན་འབྱུང་མཆོད་པའི་སྤྲིན་ཕུང་འདི གེ་སར་སྐྱེས་
བུ་འཁོར་དང་བཅས་ལ་འབུལ༔ དབྱིངས་ནས་ཐུགས་རྗེ་མ་གཡེང་སེང་ཆེན་
རྗེ། ། རྩ་གསུམ་ཀུན་འདུས་ནོར་བུ་དགྲ་འདུལ་རྩལ། ། ཆོས་སྐྱོང་དགྲ་བླ་
ཝེར་མའི་ འཁོར་དང་བཅས། ། ཐུགས་ རྗེ་ཐུགས་ དམ་ དབང་ གིས་ འདིར་
གཤེགས་ལ། ། དམ་རྫས་བདུད་རྩི་གཏོར་མའི་མཆོད་པ་བཞེས། ། སྒྲུབ་
པའི་རྟགས་མཚན་དངོས་སུ་བསྟན་པ་དང་། ། རེ་བའི་འབྲས་བུ་ཡིད་བཞིན་
འགྲུབ་པར་མཛོད། ། མཆོག་དང་ཐུན་མོང་དངོས་གྲུབ་སྩལ་དུ་གསོལ། །
ཞེས་མཆོད་བཀུར་བྱེད་ཅིང་དགྲ་ལྷར་བསྟེན་པའང་བོད་སིལ་བུའི་དུས་སུ་རྫ་
ཆུའི་སྡེ་དགེའི་ས་ཆར་གཏོགས་པ་སྐྱིད་གཞུང་ཚ་ཚ་ལུང་བའི་ཆུ་གཉིས་སུམ་
མདོའི་མདོ་སྐྱིད་ཉི་མ་ཀུན་འཁྱིལ་བྱ་བའི་གནས་སུ་ཡབ་སེང་བློན་དང་ཡུམ་
འགོག་རུས་ལ་འཁྲུངས་པའི་གླིང་སེང་ཆེན་རྒྱལ་པོ་ཞེས་པ་དེ་ཡིན་པ་《སུམ་པའི་
205



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
དྲིས་ལན་》དང་《མདོ་སྨད་ཆོས་འབྱུང་》སོགས་མཁས་ཆེན་དམ་པ་རྣམས་ཀྱི་
གསུང་ལས་གསལ་བ་ལྟར་རོ། ། དེ་མིན་མཚོ་སྔོན་ཁྲི་གཤོག་རྒྱལ་མོའི་ལྷོ་ཟུར་
དུ་རྔམ་ཞིང་འགྱིང་བའི་རྫ་རི་ཆེན་པོ་ཞིག་ཡོད་པ་དེར་གནས་པའི་གཞི་བདག་
ལ་ཨ་མྱས་དཔའ་རྟུལ་གསོལ་ཞིང་། རེབ་གོང་གསེར་མོ་ལྗོངས་ཀྱི་དཀར་རྩེ་
གདོང་དུ་དམག་དཔོན་དུ་འབོད་པའི་གཞི་བདག་ཡོད་པ་སོགས་ལས་ཡུལ་ལྷ་
གཞི་བདག་དེ་དག་སྔོན་ཆད་འགྲོ་བ་མིར་སྐྱེས་མྱོང་བའི་མེས་པོ་མེས་མོ་ཡིན་
པར་མ་ཟད། ཆོས་རྒྱལ་ཆེན་པོའི་ལུགས་གཉིས་འཕྲིན་ལས་མཛད་པའི་བློན་
པོ་དང་། ཕ་རོལ་ དགྲ་ དཔུང་ འཇོམས་ པའི་ དཔའ་ བོ་ སྙིང༌ སྟོབས་ ཅན།
གཡུལ་འགྱེད་ལས་ལ་དཔའ་ཞིང་མཁས་པའི་དམག་དཔོན་རྐྱང་རྐྱང་ཡིན་པ་
གསལ་པོར་ངེས་ཐུབ།
༢.ཆ་ལུགས་དང་ཆིབས་པ་ལས་ཤེས་པ། འཇིག་རྟེན་བོད་ཀྱི་གཏམ་
དཔེར། ལུང་བ་རེ་ལ་ཆུ་མགོ་རེ། མི་རིགས་རེ་ལ་ཆ་ལུགས་རེ། ཟེར་བ་
ལྟར། ཕྱིའི་ཆ་ལུགས་ནི་མི་རིགས་གང་ཡིན་འབྱེད་བྱེད་གཙོ་བོ་ཞིག་ཡིན་ན།
བོད་ཀྱིས་མཆོད་བཀུར་བྱེད་པའི་ཡུལ་ལྷ་གཞི་བདག་མང་ཆེ་བའི་ཆ་ལུགས་ནི་
གནའ་རབས་བོད་ཀྱི་ཆ་ལུགས་དང་ཀུན་ནས་མཚུངས་པ་སྟེ། ཁྲ་དགེ་སློང་
ཚུལ་ཁྲིམས་དར་རྒྱས་ཀྱིས་བརྩམས་པའི་《གཉན་ཆེན་ཐང་ལྷའི་གསོལ་མཆོད་
བསྡུས་པ་》ལས། གཉན་ཆེན་ ཐང༌ ལྷའི་ སྐུ་ བརྙན་ འདི་ ལྟར་ བཀོད་ ཡོད།
དཔའ་གཏུམ་མི་དཀར་གཡུ་ཡི་སྨིན་མ་ཅན། ། རྟ་མཆོག་ངང་དཀར་རླུང་
ཤུགས་ ཆིབས་ སུ་ བཅིབས། ། སྦ་ ལྕགས་ ཤེལ་ དཀར་ ཕྲེང༌ བ་ ཕྱག་ ན་
བསྣམས། ། སྲབ་འཇམ་དར་དཀར་གོས་གྱོན་ཁྱོད་ལ་བསྟོད། །ཅེས་པ་
206



༄༅།།ཡུལ་ལྷ་གཞི་བདག་དང་བོད་མི་རིགས་ཀྱི་འབྲེལ་བ་བརྗོད་པ།
བཀླགས་མ་ཐག་ཡིད་ཀྱི་སྣང་ངོར་བོད་ཀྱི་གནའ་བོའི་དཔའ་རྟུལ་རྣམས་དང་
འདྲ་བའི་གཟུགས་བརྙན་ཞིག་ཤར་བ་དང་། ཁྱད་པར་དུ་ཙོང་ཁའི་སྐྱེ་རི་དང་
ཨ་མྱེས་བྱ་ཁྱུང་གཉིས་ཀྱི་ཆ་ལུགས་ལ་གནའ་བོའི་བོད་ཀྱི་ཁྱད་ཆོས་ལྡན་པ་སྟེ།
དབུ་ལ་ཨར་ཞྭ་སྟེ་ཕྱིང་ཞྭ་དང་གོས་སུ་ཕྱག་མཛོད་ཆས་མནབས་ཤིང་། རྣ་
གཉིས་སུ་ཁམས་ཕྱོགས་ཀྱི་སྐྱེས་པ་ལྟར་རྣ་རྒྱན་ཨ་ལོང་འདོགས་པ། གཡས་
གཡོན་དུ་བཏགས་པའི་གཞུ་དང་མདའ་ཡང་གནའ་རབས་བོད་ཀྱི་རྭ་གཞུ་དང་
གསོམ་མདའ་ དང༌ ཀུན་ ནས་ འདྲ་ བ་ ཞིག་ བཞེངས་ ཡོད་ ལ། ཞབས་ སུ་
མནབས་པའི་ལྷམ་ཡང་བོད་ཀྱི་འཇའ་ཆེན་ཞེས་པའི་ལྷམ་དང་ཆ་འདྲ་བ་ཞིག་
ཡིན། ཆིབས་སུའང་འབྲོག་རྟ་དཀར་པོར་བཅིབས་པ་བཅས་གནའ་རབས་
བོད་ཀྱི་ཆ་ལུགས་ཡོངས་སུ་ཚང་བ་ཞིག་བཞེངས་ཡོད།” ༧ མཁས་མཆོག་དགེ་
འདུན་ཆོས་འཕེལ་གྱིས་གསུངས་པ་ལྟར་ན། ཨ་མྱེས་རྨ་ཆེན་གྱི་ཐང་གའང་
ཕྱིང་ཞྭ་མནབས་པ་ཞིག་བཞེངས་ཡོདི ཁམས་སྨད་བདེ་ཆེན་གྱི་ཁ་བ་དཀར་པོ་
རི་ལ་གནས་པའི་ཁ་བ་དཀར་པོ་ཞེས་པའི་སྐུ་བརྙན་གྱི་རྨོག་དང་དར་འཕྲུ་ཡང་
བོད་སིལ་བའི་དུས་ཀྱི་གླིང་གི་དཔའ་རྟུལ་རྣམས་ཀྱི་རྨོག་འཕྲུ་དང་ཀུན་ནས་འདྲ་
བ་དང༌། ཕྱག་གཡོན་པར་དགོས་འདོད་ནོར་བུ་བསྣམས་ཤིང་ཕྱག་གཡས་
པས་རལ་གྲི་ཕྱར་བའང་བོད་ཀྱི་གནས་བདག་ཆེན་པོ་རྣམས་ཀྱི་སྤྱིའི་ཁྱད་ཆོས་སུ་
གྱུར་ཅིང་། ཆིབས་པའི་སྒ་སྲབ་ཀྱང་བོད་ཀྱི་གནའ་བོའི་སྒ་སྲབ་ལྟར་བཞེངས་
པ༄༅ལས་གཞི་བདག་དེ་དག་ཀྱང་བོད་ཀྱི་མེས་པོ་རྐྱང་རྐྱང་ཡིན་པ་མངོན་པར་
གསལ་ལོ། །
༣. སྐྱབས་གནས་མཐར་ཐུག་ཏུ་མི་འཛིན་པ་ལས་ཤེས་པ། ནང་པ་
207



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
སངས་རྒྱས་པའི་ལུགས་ལ་འཇིག་རྟེན་གྱི་ལྷ་ཀླུ་མཐུ་བོ་ཆེ་རྣམས་ནི་བསོད་ནམས་
བསགས་སྟོབས་ཅན་འགའ་རེ་ཚེ་འཕོས་རྗེས་ཞེ་ཆགས་སོགས་རྒྱུ་རྐྱེན་གང་རུང་
གི་དབང་གིས། མི་ལུས་ལེན་མ་ནུས་པར་གཟུགས་མེད་ཡི་དྭགས་མཐུ་བོ་ཆེའི་
སྐྱེ་བ་བླངས་པ་ལ། བླ་མ་དམ་པ་རྣམས་ཀྱིས་བཀའ་བསྒོས་ནས་བོད་པ་རྣམས་
ལ་གྲོགས་དན་ནམ་ཕན་པ་བསྒྲུབ་པར་ཞལ་གྱིས་བཞེས་ཤིང་བཀའ་དང་ཐ་ཚིག་
ལ་གནས་པར་བྱས་རྗེས། བོད་པ་རྣམས་ཀྱིས་ཚེ་འདིར་གྲོགས་དང་མགོན་
བྱེད་པའི་ལྷར་བཟུང་བ་ཡིན། དཔེར་ན། ཡར་ལྷ་ཤམ་པོ་དང་ཐང་ལྷ་ཡར་
བཞུར་སོགས་སྲིད་པའི་ལྷ་ཆེན་རྣམས་དང་། གངས་དཀར་ཤ་མེད་དང་ཀོང་
འཛིན་དེ་མོ་སོགས་བསྟན་མ་བཅུ་གཉིས་ནི་སློབ་དཔོན་པདྨ་འབྱུང་གནས་ཀྱིས་
དམ་ལ་བཏགས་ནས་བོད་ཁམས་སྐྱོང་བའི་སྲུང་མར་བསྐོས་པར་གྲགས་པ་དང༌།
ཨ་མྱེས་ཡུལ་ལྷ་ཞེས་པ་ནི་སྤྱི་ལོ་220ནས་280ཙམ་ལ་རྒྱལ་ཁག་གསུམ་གྱི་ཡ་གྱལ་
ཧུའུ་རྒྱལ་ཁག་གི་དམག་དཔོན་ལེ་ཡན་ནམ་ཝུན་ཁྲང་ཞེས་པ་ཚེ་འཕོས་ནས་
གཟུགས་མེད་ཡི་དྭགས་ཀྱི་སྐྱེ་བ་བླངས་ཏེ་ས་དེར་ཁོལ་ཞིང་གནོད་པའི་ལས་བྱེད་
སྐབས་གསེར་ཁྲི་རྒྱ་ནག་པ་འཇམ་དབྱངས་བསྟན་པའི་ཉི་མ་ནང་སར་ཕེབས་པ་
དང་འཕྲད་ནས། རྗེ་དེ་ཉིད་ཀྱིས་བཀའ་བསྒོས་ནས་རྒྱ་བོད་ཀྱི་མི་རྣམས་ལ་
གྲོགས་དང་ཕན་པ་བསྒྲུབ་པ་ཞལ་གྱིས་བཞེས་ཤིང་དམ་བཅས་པ་དང༌། མདོ་
སྨད་ཁྲི་ཀའི་ཡུལ་དུ་ཁྲིད་དེ་ལྷ་ཁང་བཞེངས་པས། ས་དེའི་རྒྱ་བོད་ཀུན་གྱིས་
རྐྱེན་ངན་བར་ཆད་སེལ་བའི་མགོན་དང་སྐབས་བབ་ཀྱི་འདོད་དོན་མ་ལུས་སྒྲུབ་
པའི་གྲོགས་སུ་བསྟེན་པའི་ཡུལ་ལྷར་གྱུར་པ་དང༌། སྤྲིན་རིང་ རྒྱལ་པོ་ཞེས་
པའང་གོང་གསལ་རྒྱུའུ་ རྒྱལ་ ཁག་ གི་དམག་དཔོན་ ཀོང་ཡུན་ཁྲང་ཞེས་པ་ཚེ་
208



༄༅།།ཡུལ་ལྷ་གཞི་བདག་དང་བོད་མི་རིགས་ཀྱི་འབྲེལ་བ་བརྗོད་པ།
འཕོས་ནས་གཟུགས་མེད་ཡི་དྭགས་མཐུ་བོ་ཆེའི་སྐྱེ་བ་བླངས་པ་ལ་པཎ་ཆེན་བློ་
བཟང་དཔལ་ལྡན་ཡེ་ཤེས་ནང་སར་ཕེབས་པའི་ལམ་བར་ཁྲིན་ཏུའུ་གྲོང་ཁྱེར་དུ་
འཕྲད་པས། ཁོར་ དགེ་བསྙེན་ གྱི་ སྡོམ་ པ་ གནང་ ཞིང་ དམ་ ལ་ གནས་ པར་
མཛད་པ་དང་། ཕྱིས་སུ་གཙང་བཀྲ་ཤིས་ལྷུན་དགོན་དུ་ཁྲིད་ནས་གཞི་བདག་
ཏུ་བསྟེན་པར་གྲགས། དེ་ལྟ་བུའི་ཡུལ་ལྷ་གཞི་བདག་ནི་སྤྱི་ལོ་1004ལོ་ནས
1064ལོར་འཚོ་གཞེས་གནང་བའི་འབྲོམ་སྟོན་པ་རྒྱལ་བའི་འབྱུང་གནས་ཀྱི་
ཞལ་ནས། དབུས་ན་གཉན་ཆེན་ཐང་ལྷ་ ལྷར་འཛིན་ལ་དེ་ཡང་འདྲེ་ཡིན།
ལྷོ་ན་ཡར་ལྷ་ཤམ་པོ་ལྷར་འཛིན་ལ་དེ་ཡང་འདྲེ་ཡིན། བྱང་ན་རྨ་རྒྱལ་སྦོམ་ར་
ལྷར་འཛིན་ལ་དེ་ཡང་འདྲེ་ཡིན། བོད་ཐམས་ཅད་འདྲེ་པ་ཡིན། ཞེས་ཁོང་
ཉིད་ཆོས་ལུགས་པ་རྣམ་དག་ཅིག་ཡིན་པའི་ཆ་ནས་བོད་རྣམས་ཀྱིས་ཡུལ་ལྷ་གཞི་
བདག་ཏུ་འཛིན་པ་ནི་མི་ཚེ་འཕོས་ཏེ་ཡི་དྭགས་ཀྱི་སྐྱེ་བ་བླངས་པ་རྐྱང་རྐྱང་ཡིན་
པར་གསུངས་པ་དང༌། རྗེ་ཤར་གདོང་བློ་བཟང་བཤད་སྒྲུབ་རྒྱ་མཚོའི་གསུང་
འབུམ་པོད་གསུམ་པ་ལས། ལྷ་ཀླུ་མཐུ་ཆེ་བ་སྟེ་གཉན་ཆེན་ཐང་ལྷ་ལྟ་བུ་དང་།
འོ་དེ་གུང་རྒྱལ་ལྟ་བུ་དང་། ཡར་ལ་ ཤམ་པོ་ལྟ་བུ་སོགས་ཀྱིས་སྐྱོབ་མི་ཐུབ།
ཅིའི་ཕྱིར་སྐྱོབ་མི་ཐུབ་པ་ཡིན་ཟེར་ན། ཁོ་རང་ཡང་འཁོར་བ་ལས་མ་འདས་
པ་སྟེ་འཁོར་བ་ལས་ཐར་མེད་པ་དང་། འཁོར་བའི་འདམ་ལས་སོར་གང་ཙམ་
ཡང་འཕགས་ཐུབ་མེད་དོ། ། ཞེས་བོད་ཀྱི་ཡུལ་ལྷ་གཞི་བདག་མང་ཆེ་བ་ནི་
གཟུགས་མེད་ཀྱི་ཡི་དྭགས་རྐྱང་རྐྱང་ཡིན་པས། སྐྱབས་ནས་མཐར་ཐུག་མི་
ནུས་པ་བསྟན་ལ། ཤཱཀྱའི་དགེ་སློང་རྣམས་ཀྱིས། རང་ཡང་འཁོར་བའི་
བཙོན་ རར་ བཅིངས་ པ་ ཡི། ། འཇིག་ རྟེན་ ལྷ་ ཡིས་ སུ་ ཞིག་ སྐྱོབ་ པར་
209



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ནུས། ། ”ཞེས་གསུངས་ནས་གུས་ཕྱག་མི་འཚལ་བ་ཡང་དེ་དག་འགྲོ་བ་མི་
ནས་ཚེ་འཕོས་པའི་ཡི་དྭགས་ ལྷར་ངོས་བཟུང་བ་ཡིན་པས། སྐྱབས་གནས་
མཐར་ཐུག་མི་ནུས་པ་དང་སྟོན་པའི་ན་བཟའ་མནབས་པའི་དགེ་འདུན་དཀོན་
མཆོག་གིས་ཕྱག་འཚལ་མི་འོས་པར་འདོད་པའི་རྐྱེན་ཡིན་ལ། སྐྱབས་འགྲོ་
བསླབ་བྱའི་ནང་དུ་འཇིག་རྟེན་ལྷ་ཀླུ་གཞི་བདག་ལ་སྐྱབས་སུ་མི་འགྲོ་བའི་བཅས་
པ་མཛད་པའང་དེའི་རྐྱེན་གྱིས་ཡིན་ནོ། །
གཉིས། ཡུལ་ལྷ་གཞི་བདག་གནས་པའི་
འདུ་ཤེས་ཀྱི་ཤུགས་རྐྱེན་བརྗོད་པ།
བོད་པ་རྣམས་ཀྱིས་རང་གི་མེས་པོ་མེས་མོ་ག་གེ་མོ་ཞིག་ལྷ་རུ་ངོས་བཟུང་
ཞིང་། ཉིན་རེ་བཞིན་མཆོད་བཀུར་བྱས་ནས་ཚེ་འདིའི་མགོན་དང་གྲོགས་སུ་
བསྟེན་པར་མ་ཟད། ཚོ་ཁག་དང་ཚོ་ཁག་ཕན་ཚུན་བར་རྟ་རྒྱུགས་བང་རྩལ་
འགྲན་པ་དང་། མདའ་འཕེན་མཐེབ་རྩལ་སྡུར་བ། ལྷང་ལིའི་འཕེན་རྩལ་
འགྲན་པ། ཡང་ན་ རྩྭ་ ཆུ་ རྩོད་གླེང་བྱེད་ པ་ལ་ སོགས་ པའི་ དུས་ སུ་ ཕ་རོལ་
འགྲན་ཡའམ་རྒོལ་བ་ལས་རང་ཕྱོགས་རྣམ་པར་རྒྱལ་བའི་དོན་དུ། ཚོ་ཁག་སོ་
སོའི་སྐྱེས་པ་རྣམས་ཀྱིས་རང་རང་གི་མ་ཎི་ཁང་ངམ་མགོན་ཁང་། ཡང་ན་
ལབ་ཙེ་མདུན་དུ་གཅིག་གྱུར་གྱིས་ཤུག་པ་དང༌། སྤ་མ། བ་ལུ། ཁམ་པ།
ཙན་དན། ཨ་ག་རུ། གུར་ཀུམ། སྤང་སྤོས། རྩམ་པ། འབྲི་མར།
210



༄༅།།ཡུལ་ལྷ་གཞི་བདག་དང་བོད་མི་རིགས་ཀྱི་འབྲེལ་བ་བརྗོད་པ།
མཆོད་གཏོར་སོགས་ཀྱིས་སྤྱི་བསང་ཆེན་པོ་གཏོང་ཞིང་ཇ་ཆང་གསེར་སྐྱེམས་རྒྱ་
མཚོས་ལེགས་པར་མཆོད་པ་དང་ཆབས་ཅིག དེ་ལྟར་གུས་པས་མཆོད་ཅིང་
བསྟོད་པ་ཡིས། ། ལྷ་ བསྲུང་འཁོར་ དང་ བཅས་ པ་ དགྱེས་ གྱུར་ནས། །
བསྟན་དང་འགྲོ་བའི་ཕན་བདེ་མ་ལུས་པ། ། ཡར་ངོའི་ཟླ་བ་བཞིན་དུ་རྒྱས་
པར་མཛོད། ། ཁྱད་པར་བདག་ཅག་ས་ཕྱོགས་འདིར་གནས་པའི། ། སྐྱེ་
འགྲོའི་བདེ་སྐྱིད་ཀུན་གྱི་གཤེད་གྱུར་པའི། ། ནད་གདོན་ཆོམ་རྐུན་དགྲ་ཇག་
ཐན་པ་དང༌། ། སད་དང་སེར་བ་ལོ་ཉེས་ཕྱུགས་ཉེས་སོགས། ། བར་ཆད་
ཆག་སྒོ་ཉེར་འཚེ་མ་ལུས་པ། ། ཆེ་ཆེར་ཞི་ཞིང་རབ་ཏུ་བཟློག་པ་དང༌། །
ཆོས་སྲིད་དཔལ་འབྱོར་ལོངས་སྤྱོད་ཚོགས་འཕེལ་བའི། ། བདེ་སྐྱིད་དགའ་
སྟོན་ལྷུན་ གྱིས་གྲུབ་པར་མཛོད། །@ ཅེས་ མགོན་ དང༌ གྲོགས་ སུ་ ཞུ་ཞིང་།
ཀི་ཀི་བསྭོ་བསྭོ་ལྷ་རྒྱལ་ལོ་ཞེས་སྐད་བརྒྱབ་ནས་ལྷའི་དབུ་འཕང་བསྟོད་པ་དེས་
ཡུལ་དུས་ངེས་ཅན་ཞིག་ལ་མི་ཡོངས་ཀྱི་བློ་སེམས་གཅིག་བསྡུ་དང་དཔའ་ངར་
ཆེར་བསྐྱེད། བློ་བག་ བདེ་ ལ་ འབེབས་ པར་ སྨན་ གྱི་ནུས་ པ་ ཐོན་ པ་ དང༌།
《འབེལ་གཏམ་ལུང་གི་སྙིང་པོ་》ལས། “ གཉའ་ཁྲི་བཙན་པོ་ལྷ་ཡུལ་ནས་བྱོན་
སྐབས་ལྷའི་སྐུ་བོན་ཡ་ངལ་དང་མཚེ་མི། ཙོ་མི་གསུམ་ཡང་མཉམ་དུ་མངགས་
པར་ཡབ་ཀྱི་ཞལ་ནས། གནམ་ལྷ་དོག་ལ་གཤེགས་པ་ན། མི་ཡུལ་བཙོག་
དང་ནས་ཆེ་བས། ཡ་ངལ་གྱིས་སྣ་དྲོངས་ཤིག མཚེ་མིས་སྐུ་ཡི་གཡས་རྟེན་
ཅིག ཙོ་མིས་སྐུ་ཡི་གཡོན་རྟེན་ཅིག ཡ་ངལ་གྱིས་སེལ་དང་བསངས་གྱིས་”
ཞེས་པ་ དང་། པཎ་ ཆེན་ བློ་ བཟང་ ཆོས་ ཀྱི་ རྒྱལ་ མཚན་ གྱིས་ མཛད་ པའི་
《མནོལ་བསངས་》ལས། ལྷ་མི་ཡོངས་ལ་གྲིབ་ཕོག་པ། ། མ་ལུས་བསངས་
211



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཀྱི་མཆོད་ པས་ བསང་། ། བསངས་ཀྱིས་ མི་བསང་གང་ཡང་མེད། ། མི་
གཙང་བ་ནི་ཐམས་ཅད་བསང་། ། ཞེས་བསང་དུད་ལ་བཙོག་དྲི་སེལ་བའི་
ནུས་པ་ཡོད་པར་བསྟན་པ་ཡིན་ན། དྲི་བཟང་ལྡན་པའི་ཤིང་སྣ་དང་སྨན་སྣ།
ཟས་སྣ་སོགས་ཀྱི་བསང་དུད་གདུག་པ་དང་ཆང་ཕུད་སོགས་ཀྱི་ཆབ་འདེབས་པ་
དེས་དོན་དངོས་ཐོག་ཡུལ་ཁམས་ཀྱི་བཙོག་གྲིབ་སེལ་བར་བྱེད་ཅིང་། མཁའ་
དབུགས་དག་གཙང་དུ་འགྲོ་བ། མི་ཕྱུགས་ཐམས་ཅད་བདེ་ཐང་ཡོང་བར་
འཕྲོད་བསྟེན་གྱི་ནུས་པ་ངེས་ཅན་ཐོན་གྱིན་ཡོད། ཡུལ་གྲུ་སོ་སོའི་ས་ཆུ་ནགས་
གསུམ་དང་། གཏེར་ཁ། རི་དྭགས་སྣ་ཚོགས་ཀྱང་ཡུལ་དེར་ གནས་པར་
གྲགས་པའི་ཡུལ་ལྷ་གཞི་བདག་ལ་དབང་པར་འདོད་ཅིང༌། དེ་དག་སློག་པ་
དང་། གཅོད་ པ། འདོན་ པ། གསོད་ པ་ སོགས་ བྱས་ ན་ ཡུལ་ ལྷ་ གཞི་
བདག་མི་དགྱེས་པར་བསམས་ནས་འཛེམ་དོགས་བྱེད་པ་ཡིན། དཔེར་ན།
མདོ་སྨད་ཀྱི་བིས་མདོ་ས་ཁུལ་དུ་རི་ལུང་གཞན་གྱི་ནགས་ཚལ་མི་ཉུང་བ་ཞིག་
བཅད་ཟིན་རུང་། ཨ་མྱེས་ཡེང་ལིན་ཞེས་པའི་ཡུལ་ལྷ་གནས་པའི་རི་རྒྱུད་ཀྱི་
ནགས་ཚལ་སྡོང་པོ་གཅིག་ཀྱང་གཅོད་མ་ཕོད་པར་ཆ་ཚང་དུ་ཡོད་པ་ལྟ་བུ་དང༌།
སི་ཁྲོན་ཞིང་ཆེན་གྱི་ཟུང་ཆུ་གཙང་པོའི་རྒྱུད་ཀྱི་ནགས་མང་པོ་བཅད་ཚར་ཡང་
ཤར་དུང་རི་དཀར་པོ་ཞེས་ པའི་ ཡུལ་ ལྷ་ གནས་ པར་ གྲགས་ པའི་ རི་ བོའི་ ཉེ་
འདབས་ཀྱི་ནགས་དང་ཆུ་སོགས་ སྒུལ་བ་ཙམ་ཡང་བྱེད་མ་ཕོད་པར་སོར་ན་
གནས་པས། ད་ལྟ་ རྒྱལ་ཁབ་ཕྱི་ནང་གི་ལྗོངས་རྒྱུ་ལྟ་སྐོར་བྱེད་པའི་ གནས་
མཆོག་དམ་ པར་ གྱུར་ ཡོད་ པ་ གནས་ དེར་ འགྲོ་ མྱོང་ མཁན་ཚང་ མས་ མཁྱེན་
གསལ་ལྟར་ལགས། ནགས་ཁུལ་དུ་གནས་པའི་བོད་ཀྱི་དུད་ཁྱིམ་ལ་ཁང་པའི་
212



༄༅།།ཡུལ་ལྷ་གཞི་བདག་དང་བོད་མི་རིགས་ཀྱི་འབྲེལ་བ་བརྗོད་པ།
ཤིང་ཆ་མཁོ་བ་བྱུང་ནའང་། ཐོག་མར་ནགས་ཚལ་དུ་སོང་ནས་བསང་མཆོད་
བྱས་ནས་ཤིང་སློང་བའི་མཛད་སྒོ་བསྒྲུབས་རྗེས། ད་གཟོད་སྡོང་སྐམ་བཅད་
ནས་བཀོལ་བ་ཡིན། ད་ལྟ་མདོ་སྨད་བླ་བྲང་ས་ཆར་ཟླ་དྲུག་པའི་ཚེས་བཅོ་ལྔ་
ནས་ཟླ་བདུན་པའི་ཚེས་སུམ་ཅུ་ཙམ་དུ་ཤིང་སློང་ཞེས་པ་རས་གུར་དང་ཁ་ཟས་
ལེགས་པོ་ཁྱེར་ནས་ནགས་ཁུལ་དུ་སོང་སྟེ་སྤྲོ་གསེང་གཏོང་བའི་དུས་ཆེན་ཞིག་
ཡོད་པ་དེའང་དང་ཐོག་བླ་བྲང་བཀྲ་ཤིས་འཁྱིལ་བ་སོགས་དགོན་སྡེ་རྣམས་ཀྱི་
དབྱར་གནས་གྲོལ་བའི་ཉིན་དེར་དགེ་འདུན་པ་རྣམས་ནགས་ཁུལ་དུ་བུད་ཤིང་
འཐུ་བར་འགྲོ་བ་དང་། དེའི་ཚེ་ཐོག་མར་ས་དེའི་གནས་བདག་ལ་བསང་
བཏང་ནས་ཤིང་སློང་བའི་ཆོ་ག་བསྒྲུབ་དགོས་ཤིང་། དེ་ནས་བུད་ཤིང་འཐུ་བ་
དང་ཞལ་ཟས་ལ་རོལ་བ་བཅས་ཀྱི་བྱ་འགུལ་བྱེད་པ་ཡིན་ཡང་། ཕྱིས་སུ་དགེ་
འདུན་པས་གནས་བདག་ལ་བུད་ཤིང་སློང་བའི་སྲོལ་དེ་རིམ་བཞིན་སྤྱི་ཚོགས་
ཐོག་རྒྱུན་འབྱམས་སུ་སོང་ནས་སྐྱ་སེར་ཀུན་གྱིས་གླིང་ཁ་གཏོང་བའི་དུས་ཆེན་དུ་
གྱུར་པ་ལྟར་རོ། ། གཞན། ཡུལ་ལྷ་གཞི་བདག་གནས་པའི་རི་ལུང་གི་རི་
དྭགས་རྣམས་ཀྱང་ཡུལ་ལྷ་གཞི་བདག་གི་སྒོ་ཕྱུགས་ཡིན་ཟེར་ནས་གནོད་འཚེ་
ཏོག་ཙམ་ཡང་གཏོང་ཕོད་ཀྱི་མེད། དེས་ན་ཡུལ་ལྷ་གཞི་བདག་ལ་བསྙེན་
བཀུར་བྱེད་པ་དེས་དོན་དུ་བོད་ཀྱི་རང་བྱུང་ཁོར་ཡུག་སྲུང་སྐྱོབ་དང་སྐྱེ་དངོས་
ཆགས་ཚུལ་དོ་སྙོམ་པར་བྱས་ཤིང་བྱེད་བཞིན་ཡོད་ལ། མདའ་མདུང་སོགས་
ཀྱིས་ལབ་ཙེ་བསྟོད་པ་དང་རྡོ་འབུམ་བརྩིགས་པ་ནི་བོད་ཀྱི་མེས་པོ་རྗེས་སུ་དྲན་
པའི་རྟེན་ཡིན་པར་མ་ཟད། ལོ་རེར་ཚོ་ཁག་གམ་གྲོང་ཚོ་ཐུན་མོང་གཅིག་གྱུར་
གྱིས་དེའི་མདུན་དུ་ཚོགས་ནས་ལྷ་གསོལ་བསང་གཏོང་བྱ་དགོས་པས། སྤྱིར་
213



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
བཏང་དུ་ཚོ་བའམ་གྲོང་ཚོ་རང་ལ་དབང་བའི་ས་ཁོངས་ལས་གཞན་གྱི་མངའ་
ཁོངས་སུ་བརྩིགས་མི་ཆོག དེས་ན་བོད་ཀྱིས་མཐོ་བ་རི་བོའི་རྩེ་ནས་དམའ་བ་
གཙང་པོའི་འགྲམ་དུ། ཡུལ་ལྷ་གཞི་བདག་གནས་སའི་ལབ་ཙེ་བསྟོད་པའམ་
རྡོ་འབུམ་བརྩིགས་པ་དེས་སྔོན་བྱུང་ལོ་རྒྱུས་མཚོན་པའི་དཔྱད་གཞི་དང༌། ད་
ལྟའི་ས་མཚམས་འབྱེད་པའི་རྟགས་མཚན། མ་འོངས་ས་རྩོད་སྡུམ་པའི་གཟུ་
པ་བཅས་ཀྱི་ནུས་པའང་ཐོན་གྱིན་ཡོད། ཡང་། མདོ་སྨད་ཕྱོགས་སུ་རྐུ་དང་
ཚུལ་མིན་གྱི་ཕོ་མོའི་འབྲེལ་བ། རྫུན་གཏམ་པ་སོགས་ཀྱི་གྱོད་གཞི་བྱུང་ན་
དཀར་ནག་གི་ཤན་འབྱེད་ཆེད། བླ་དཔོན་རྣམས་ཀྱིས་གྱོད་ཡ་དང་དེའི་ཁྱིམ་
མི་སོགས་འབྲེལ་ཡོད་མི་སྣ་བསྡུས་ནས་ཡུལ་ལྷ་གཞི་བདག་ལ་བསང་གཏོང་བའི་
ཆོ་ག་བསྒྲུབས་རྗེས། དེ་དཔང་དུ་བཞག་སྟེ་མནའ་བསྒག་ནས་ལེགས་ཉེས་ཀྱི་
ཁྱད་པར་འབྱེད་ པ་དང༌། ཚོ་ ཁག་ནང་ཁུལ་དུ་རྐུ་བྱེད་པ་དང༌ཤོ་རྒྱག་པ་
སོགས་འགོག་པར་བྱེད་ཆེད་ཚོ་ཁག་ལྷན་གཅིག་ཏུ་འཚོགས་ནས་ཡུལ་ལྷ་གཞི་
བདག་ལ་བསང་གཏོང་གསོལ་འདེབས་ཞུ་ཞིང་དེ་དཔང་དུ་བཞག་ནས་ཕྱིན་
ཆད་ཉེས་པའི་ལས་དེ་དག་མི་བྱེད་པའི་མནའ་སྐྱེལ་བ་དེས་གནའ་བོའི་བོད་ཀྱི་
སྤྱི་ཚོགས་སུ་བདེན་རྫུན་སྲང་ལ་བཅལ་ཏེ་དྲང་བདེན་ཞལ་ལྕེ་གཅོད་པ་དང་ཚུལ་
དང་མི་མཐུན་པའི་བྱ་ངན་སྤྱོད་ངན་འགོག་པར་ཁྲིམས་ལུགས་ཀྱི་ནུས་པ་ཐོན་
བཞིན་ཡོད། །
མདོར་ན། ཡུལ་ལྷ་གཞི་བདག་དང་བོད་མི་རིགས་བར་གྱི་འབྲེལ་བ་ནི་
མེས་ པོ་ དང་། རྗེས་ རབས་ པ། སྔོན་ རབས་ པ་ དང༌ ཕྱིས་ རབས་ པ།
གཤིན་པོ་དང་གསོན་པོ་བཅས་ཀྱི་འབྲེལ་བ་ཡིན་པར་མ་ཟད། ཡུལ་ལྷ་གཞི་
214



༄༅།།ཡུལ་ལྷ་གཞི་བདག་དང་བོད་མི་རིགས་ཀྱི་འབྲེལ་བ་བརྗོད་པ།
བདག་ནི་བོད་ཀྱི་དད་མོས་དང་། རོལ་རྩེད། ལུགས་སྲོལ། ས་ཆུའི་རྩོད་
པ། ཡུལ་ལྗོངས་སྲུང་སྐྱོབ། ཁོར་ཡུག་གཙང་དག སྤྱི་ཚོགས་བཅོས་སྐྱོང་
སོགས་དང་དམ་དུ་འབྲེལ་བ་ཞིག་ཡིན་ཞིང་། མེས་པོ་མེས་མོའི་ངོ་བོར་གྱུར་
པའི་ཡུལ་ལྷ་གཞི་བདག་དེ་དག་ལ་ལྗོན་ཤིང་དང་མདའ་མདུང་སོགས་ཀྱིས་ལབ་
ཙེ་བསྟོད་ཅིང་རྡོ་འབུམ་བརྩིགས་པ་ནི་མེས་པོ་རྗེས་སུ་དྲན་པའི་རྟེན་དུ་གྱུར་པ་
དང༌། དུས་རྒྱུན་དང་ཁྱད་པར་དུ་ཉི་སྐར་བཟང་པོར་ཡུལ་ལྷ་གཞི་བདག་ལ་
དཀར་བསང་དམར་གསུར་དང་བདུད་རྩི་ཆང་སོགས་མཆོད་ནས་འཇིག་རྟེན་
འདིའི་སྐྱབས་སུ་བཀུར་ཞིང་གྲོགས་སུ་བསྟེན་པ་ནི་བོད་མི་རིགས་ཀྱིས་མེས་པོ་
རྗེས་སུ་དྲན་ཞིང་དེར་མཆོད་བཀུར་དང་སྐྱབས་རེ་བའི་ལུགས་སྲོལ་ཁྱད་པར་
ཅན་ཞིག་ཡིན་ནོ། །
མཆན་འགྲེལ།
D《ལྡེའུ་ཆོས་འབྱུང་》སོགས་ལས་གསལ།
2Q)བོད་ཀྱི་གྲུབ་མཐའ་སོ་སོའི་རི་མོ་པ་དང་མཁས་པ་མང་པོ་ལྷན་འཛོམས་ཀྱིས་
བཞེངས་ཤིང་ད་ལྟ་འཛམ་གླིང་ན་ཆེས་རིང་བའི་ཐང་ག་《བོད་ཀྱི་ཞལ་ཐང་ཆེན་མོ་》བྱ་
བར་གསལ།
3)《དེབ་ཐེར་དཀར་པོ་》ལས་གསལ།
(5)《རྒྱལ་སྲས་ལག་ལེན་སོ་བདུན་མ་》ལས་གསལ། །
©བློ་བཟང་བསྟན་པའི་རྒྱལ་མཚན་གྱིས་བརྩམས་པའི་《གཉན་ཆེན་ཐང་ལྷ་མཆོད་
གསུམ་གྱི་བསང་མཆོད་》སྣ་རིང་མ་ལས་གསལ།
215



༄༅།།རུས་བླ་དང་འབྲེལ་བའི་བོད་ཀྱི་རུས་མིང་
དང་ཡུལ་མིང་སྐོར་བརྗོད་པ།
དེ་ཡང་ཐོག་མར་ཞུ་རྒྱུ་ནི། རུས་བླ་ཞེས་པ་ནི་སྐྱེས་བུའི་སྲོག་གམ་སྲོག་
གི་རྟེན་ཕུར་ཙམ་མིན་ལ། ཆོས་ལུགས་ཀྱི་བཤད་ཚུལ་ལ་ “མི་རྣམས་གསོན་
དུས་ལུས་ལ་གནས་ཤིང་ཚེ་ལས་འདས་རྗེས་ལུས་དང་བྲལ་ནས་གནས་ཐུབ་པ་
ཞིག་ཡིན་” ཟེར་ བ་ ཙམ་ལ་ཡང་ མི་ གོ་ བར། གཉེན་ ཉེ་ དང་། མེས་ པོ།
སྲུང་མ། རུས་རྟགས་བཅས་ཀྱི་བདག་ཉིད་ཅན་ཏེ། དབྱིན་ཇིའི་སྐད་ཀྱི་
“totem”ཞེས་པ་དང༌། རྒྱ་སྐད་དུ་“། །སྒྱུ ”ཞེས་པར་གོ་བ་ཡིན། དེ་ལྟ་
བུའི་རུས་བླ་ནི་ང་ཚོ་བོད་ལ་གནའ་སྔ་མོ་ནས་ཡོད་པར་མ་ཟད། རུས་བླའི་
མིང་རུས་ཚོ་དང་མི་སོ་སོའི་མིང་དུ་འདོགས་པའི་སྲོལ་ཡང་བྱུང་ལ། ལུགས་
སྲོལ་དེའི་ཤུལ་རྒྱུན་ད་ལྟའང་མ་ཉམས་པར་གནས་ཡོད་པས། འདིར་ཡང་
དེའི་སྐོར་ཅུང་ཟད་སྤྲོས་ན།
གཅིག
རུས་བླའི་བྱུང་འཕེལ་བཤད་པ།
གནའ་བོའི་ བོན་ གྱི་ ཡིག་ ཚང་ དང་། རུས་ མཛོད། རྩིས་ གཞུང་།
རྒྱལ་རབས་དེབ་ཐེར་སོགས་ལས། སྒ་ནི་ཤིང་ཁམས་ལུག་ལ་བླ། ། སྒོ་ནི་མེ་
216



༄༅།།རུས་བླ་དང་འབྲེལ་བའི་བོད་ཀྱི་རུས་མིང་དང་ཡུལ་མིང་སྐོར་བརྗོད་པ།
ཁམས་ར་ལ་བླ། ། ལྡོང་ནི་ས་ཁམས་ཤ་བར་བླ། ། སྦྲ་ནི་ལྕགས་ཁམས་རྐྱང་
ལ་བླ། ། འབྲི་ནི་ཆུ་ཁམས་གཡག་ལ་བླ། ། ཞེས་རུས་ཚན་མི་འདྲ་བ་རེར་བླ་
མི་མཚུངས་པ་རེ་ཡོད་པར་འཁོད་པ་དང་། བླ་ཞེས་པའི་ཐ་སྙད་ལ་ཐོག་མ་
དང༌། གོང་མ། སྟེང་མ། ཀླད་སོགས་ཀྱི་ནང་དོན་ཡང་ཡོད་པ་ལྟར་ན།
ང་ཚོ་བོད་ཀྱང་འཛམ་གླིང་གི་མི་རིགས་གཞན་དང་འདྲ་བར་གདོད་མར་རྔོན་
ལས་ལ་བརྟེན་ནས་འཚོ་བའི་དུས་སུ་རང་བྱུང་ཁམས་ཀྱི་གནོད་འཚེ་སྣ་ཚོགས་
དང་གཅན་གཟན་སོགས་སྲོག་ཆགས་གཞན་གྱི་ཡ་ང་བའི་འཇིགས་སྣང་མང་པོ་
ཐེབས་ཤིང་། འཚོ་བའི་ཁོར་ཡུག་དེ་ལྟ་བུའི་ཁྲོད་དུ་མིའི་རིགས་ཀྱིས་གཞན་ལ་
སྐྱབས་རེ་བའི་བློ་སྐྱེས་ཤིང་བློ་དེའི་ཤུགས་ཀྱིས་རང་ཉིད་འབྲོང་དང༌། རྐྱང་།
ཤུ། རྒོ། སེང་གེ། སྟག་སོགས་རི་སྐྱེ་སྲོག་ཆགས་དང་གཉེན་གྱི་འབྲེལ་བ་
ཡོད་པའམ། ཡང་ན་སྲོག་ཆགས་དེ་དག་གིས་གཉེན་ཉེ་ནང་བཞིན་དུས་དང་
རྣམ་པ་ཀུན་ཏུ་རང་ཉིད་ལ་གནོད་པ་མི་བྱེད་པར་གང་ས་གང་དུ་གྲོགས་བྱེད་པ་
དང་། མི་ལས་ ལྷག་པའི་ སྟོབས་ཤུགས་དང་སྤོབས་ པ་ ཐོབ་ པར་ གྱུར་ནས།
རང་ཉིད་འཚོ་གནས་དང་སྲུང་སྐྱོབ་བྱེད་པའི་ནུས་པ་ཇེ་དྲག་ཏུ་འགྱུར་བའི་རེ་
སྨོན་བྱེད་ཅིང༌། གཉེན་ཉེར་ངེས་པའི་སྲོག་ཆགས་དེ་དག་རུས་རྒྱུད་ཚོགས་པ་
སོ་སོའི་ཁྱད་པར་འབྱེད་པའི་རྟགས་མཚན་དུ་བྱས་པ་རེད། དེ་ནས་སྤྱི་མཚན་
དུ་གྱུར་པའི་བསམ་གཞིགས་གཏོང་ཤེས་པ་དང་ཆབས་ཅིག རིམ་བཞིན་བླ་
སྲོག་ཡོད་པའི་འདུ་ཤེས་དང་མེས་པོའི་འདུ་ཤེས་བྱུང་བས། མི་རྣམས་ཀྱིས་
རང་ཉིད་གང་ནས་མཆེད་པར་བསམ་གཞིགས་གཏོང་འགོ་བརྩམས། དེའི་ཚེ་
རུས་རྒྱུད་སོ་སོའི་རུས་བླ་མི་འདྲ་བའི་དབང་གིས། རུས་རྒྱུད་སོ་སོའི་མེས་
217



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
པོའང་མི་འདྲ་བར་བསམ་པ་སྟེ། རུས་བླ་གཉེན་ཉེ་ཡིན་པའི་འདུ་ཤེས་ཀྱི་རྨང་
གཞིའི་སྟེང་རུས་བླ་མེས་པོར་ངེས་པའི་འདུ་ཤེས་བྱུང་ནས། དེ་སྔ་གཉེན་ཉེར་
བརྩི་བའི་རུས་བླ་དེ་དག་མེས་པོར་ངེས་པ་རེད། དེ་ནས་ཡང་མིའི་རིགས་ཀྱི་
བསམ་གཞིགས་ཀྱི་ནུས་པ་ལྷག་པར་འཕེལ་རྒྱས་སུ་ཕྱིན་པས། མི་དང་སྐྱེ་འགྲོ་
གཞན་ལ་ཁྱད་པར་ཧ་ཅང་ཆེ་བ་ངེས་ཤིང༌། སྐྱེ་འགྲོ་གཞན་ལས་མི་སྐྱེ་བར་
ཡིད་མི་ཆེས་པར་གྱུར། ཡིན་ཡང་གདོད་མའི་མི་རྣམས་ཀྱི་སྣང་ངོར་རུས་བླ་
མེས་པོ་ཡིན་པའི་བག་ཆགས་ཟབ་མོ་ཞིག་ཆགས་ཡོད་པས། རུས་བླས་སྔ་མཁོ་
བཞིན་རང་ཉིད་ལ་སྲུང་སྐྱོབ་བྱེད་པའི་རེ་སྨོན་འཆང་གི་ཡོད། དེ་ལྟར་རུས་བླ་
མེས་པོ་ཡིན་པའི་འདུ་ཤེས་ཀྱི་རྨང་གཞིའི་སྟེང་རང་ཤུགས་ཀྱིས་རུས་བླ་ལྷ་ཡིན་
པའི་འདུ་ཤེས་བྱུང༌། འོན་ཀྱང་། རུས་བླ་ལྷ་ཡིན་པའི་འདུ་ཤེས་བྱུང་བ་དང་
མཉམ་དུ་རུས་བླ་མེས་པོ་ཡིན་པའི་འདུ་ཤེས་དེ་རྩ་བ་ནས་ཡལ་བར་གྱུར་པ་ཞིག་
གཏན་ནས་མིན། རུས་བླ་དེ་སྲུང་མ་ཡིན་པར་བསམ་པའི་དུས་མཉམ་དུ་མེས་
པོར་ཡང་བརྩི་བ་དཔེར་ན། སྤྲེལ་ནི་འགྲོ་བ་མིའི་མཆེད་ཁུངས་བརྗོད་ཚེ་མིའི་
རིགས་ཀྱི་མེས་པོར་བརྗོད་པ་དང་། ཐེའུ་རང་སོགས་ཀྱི་གནོད་འཚེ་བྱུང་ཚེ་དེ་
འགོག་ པར་ བྱེད་ པའི་ གྲོགས་ དང༌ གཉེན་ པོར་ བསྟེན་ པ་ ལས་ ཤེས་ ཐུབ།
གཞན་བོད་ཀྱི་ཡིག་ཚང་ལས། རྒྱ་གར་ལྷ་དང་། རྒྱ་ནག་ཀླུ། སོག་པོ་ལྷ་མ་
ཡིན། བོད་སྲིན་པོ་ལས་ མཆེད་ པར་ བརྗོད་ པ་དང་། བོད་ཀྱི་རུས་ཚན་
རླངས་དང་ འཁོན་ སོགས་ ཀྱང༌ ལྷ་ དང༌ མ་ སངས་ ལས་ མཆེད་ པར་ བཤད།
《གཡུང་དྲུང་བོན་གྱི་བསྟན་འབྱུང་ཕྱོགས་བསྡུས་》ལས། དབུས་གཙང་ལྷ་
དང་དག་ཀོང་བདུད་ལས་ཆད། ། ཟེར་བའི་བཤད་སྒྲོས་ཡོད་ཅིང་དོན་དུ་
218



༄༅།།རུས་བླ་དང་འབྲེལ་བའི་བོད་ཀྱི་རུས་མིང་དང་ཡུལ་མིང་སྐོར་བརྗོད་པ།
ནི། ། ལྷ་ཀླུ་གཉན་དང་བདུད་བཙན་དམུ་སོགས་ཀྱི། ། ཚ་བོར་གྱུར་མང་
སྤྱིར་བཏང་གཉན་ཚ་ལས། ། ཆད་པའི་རུས་ཆེན་སྡེ་བཞི་ལས་འཕེལ་ཏེ། །
བར་སྐབས་མིའུ་གདུང་དྲུག་སོགས་ཟེར་བའི། ། རུས་རིགས་མི་འདྲ་བརྒྱ་སྟོང་
གྲངས་མང་ལ། ། ཞེས་པ་ལ་སོགས་པའི་བཤད་སྒྲོས་རྣམས་ཀྱང་རུས་བླ་དེ་
མེས་པོ་དང་སྲུང་མའམ་སྡོངས་གྲོགས་ཚང་མར་ངེས་པའི་འདུ་ཤེས་ཀྱི་འཕེལ་
འབྲས་ཡིན་པར་སྙམ།
གཉིས།
རུས་བླའི་མིང་མི་དང་ཚོ་པ་སོགས་ལ་ཐོགས་ཚུལ་བརྗོད་པ།
གོང་དུ་བརྗོད་པ་ལྟར་གདོད་མའི་དུས་སུ་ཡ་ང་བའི་དུག་སྲིན་དང་གདུག་
རྩུབ་ཆེ་བའི་གཅན་གཟན། རང་བྱུང་གི་གནོད་པ་བཅས་ཀྱིས་མི་རྣམས་ཀྱི་ཚེ་
སྲོག་ལ་འཇིགས་ཉེན་སྐུལ་བའི་གནས་ཚུལ་འོག་སྐྱབས་རེ་བའི་བློ་སྐྱེས་ཤིང་བློ་
དེའི་ཤུགས་ཀྱིས་སྲོག་ཆགས་ག་གེ་མོ་ཞིག་གཉེན་ཉེར་བརྩིས་ནས་སྐྱབས་སུ་རེ།
རུས་བླར་འདོད་ པའི་སྲོག་ཆགས་དེ་དག་ལ་གཉེན་ཉེར་འབོད་ པར་ མ་ཟད།
གདོད་མའི་མི་རྣམས་ཀྱི་སྣང་ངོར། རུས་བླའི་ཁས་ལེན་དང་མགོན་སྐྱོབ་ཐོབ་
པར་བྱ་དགོས་ན། ཐོག་མར་མིང་གི་སྟེང་ནས་མི་རྣམས་དང་རུས་བླར་བརྩི་
བའི་སྲོག་ཆགས་དེ་དག་རིགས་ཁོངས་གཅིག་ཡིན་པ་གཏན་དུ་འབེབས་དགོས་
སྙམ་ནས། མིའི་ཚོགས་པའི་མིང་ལའང་རུས་བླའི་མིང་འདོགས་ཤིང་། རུས་
བླའི་མིང་དང་རུས་བླའི་མཚོན་རྟགས་དེ་གདོད་མའི་མི་ཚོགས་ནང་ཁུལ་གཅིག་
གྱུར་དང་མཐུན་སྒྲིལ་ཡོང་བར་བྱེད་པ་དང་། རུས་རྒྱུད་དང་ཚོ་པའི་བར་དུ་
219



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
འབྲེལ་འདྲིས་དང་གཡུལ་འགྱེད་ཚེ་ཚོགས་པ་སོ་སོའི་ཁོངས་མི་མ་ནོར་བར་ངོས་
འཛིན་པ། རུས་བླ་གཅིག་པའི་ཚོ་ཁག་བར་དགོས་མེད་ཀྱི་འཁྲུག་རྩོད་མི་
འབྱུང་ བའི་ རྟེན་ དུ་ བྱས་ པས། མིའི་རིགས་ ཀྱི་ཆེས་སྔ་བའི་སྤྱི་ ཚོགས་ རྩ་
འཛུགས་ཀྱི་མིང་བྱུང་བ་ཡིན། དེ་ནས་རིམ་བཞིན་སྤྱི་ཚོགས་འཕེལ་རྒྱས་སུ་
སོང་སྟེ་མི་སྒེར་གྱི་འདུ་ཤེས་ཐོན་པ་དང་བསྟུན་ནས་ཆེས་གདོད་མའི་སྤྱི་མིང་སྟེ།
རུས་བླའི་མིང་གི་རྨང་གཞིའི་སྟེང་མི་སྒེར་གྱི་མིང་བྱུང་བ་དང༌། ཡང་ན་རུས་
བླའི་མིང་དེ་ཐད་ཀར་མི་སྒེར་དང་ཡུལ་གྱི་མིང་དུ་གྱུར་པ་རེད། དེ་ཡང་སོ་
སོར་ཅུང་ཟད་སྤྲོས་ན།
༡. གདོད་མའི་རུས་བླ་དང་ བོད་ཀྱི་རུས་ མིང་ གི་ སྐོར། རུས་བླ་ ནི་
གདོད་མའི་དུས་ཀྱི་ཐོན་དངོས་ཤིག་ཡིན་པས། མིའི་རིགས་ཀྱི་ཤེས་རིག་དང་
སྤྱི་ཚོགས་འཕེལ་རྒྱས་ཀྱི་འགྲོས་དང་བསྟུན་ནས། དེའི་ངོ་བོ་དང་དགོས་པ་
བྱེད་ནུས་སོགས་ལ་འཕོ་འགྱུར་ཆེན་པོ་བྱུང་བ་དང་ཡང་ན་ཉམས་དམས་སུ་གྱུར་
ཀྱང་། དེའི་ མིང་ ཁག་ ཅིག་ བོད་ཀྱི་རུས་མིང་དུ་གྱུར་ནས་ད་ལྟའི་ བར་མ་
ཉམས་པར་གནས་ཡོད་དེ། དཔེར་ན། བོད་ཀྱི་རྩ་བའི་རུས་ཆེན་བཞིའི་ཡ་
གྱལ་འབྲི་ལ་མཚོན་ན། བོད་ཀྱི་རུས་མཛོད་དང་རྩིས་གཞུང་འགའ་ཞིག་ཏུ་
འབྲི་རྭ་ཅོ་ཅན་ཞེས་བྲིས་ཡོད་པ་དང༌། འབྲི་ནི་ཆུ་ཁམས་གཡག་ལ་བླ་ཞེས་
འཁོད་པ་ ལྟར་ ན། གདོད་ མར་ མིའི་ ཚོགས་ པ་ ཞིག་ གིས་ རུས་ བྱས་ པས།
རིམ་གྱིས་ཚོགས་པ་དེའི་སྤྱི་མིང་དང་དེའི་ཁོངས་མི་སོ་སོའི་རུས་ཀྱི་མིང་དུ་གྱུར་
པ་དང༌། ཡང་རྩ་བའི་རུས་ཆེན་སྤྱང་ལ་མཚོན་ནའང་། གདོད་མའི་མི་
ཚོགས་ཤིག་གིས་གཅན་གཟན་སྤྱང་དེ་རང་གི་གཉེན་ཉེ་དང་མེས་པོ་སོགས་སུ་
220



༄༅།།རུས་བླ་དང་འབྲེལ་བའི་བོད་ཀྱི་རུས་མིང་དང་ཡུལ་མིང་སྐོར་བརྗོད་པ། །
འདོད་ནས་རུས་བླར་བཀུར་བས། ཚོགས་པ་དེའི་སྤྱི་མིང་དང་ཚོགས་པ་དེ་
ལས་མཆེད་པའི་རྗེས་རབས་པའི་རུས་ཀྱི་མིང་ལའང་སྤྱང་ཞེས་འབོད་པར་མ་
ཟད། རུས་སྤྱང་ཅན་ཡུན་རིང་དུ་གནས་པའི་ཡུལ་ཏེ། སྟོད་མངའ་རིས་
བྱང་ཕྱོགས་ཀྱི་རི་བོ་གངས་ཏེ་སེའི་ཉེ་འདབས་ས་ཁུལ་དང་ས་དེར་གནས་པའི་
འབྲོག་སྡེ་ཆེན་པོ་རྣམས་ལ་དེང་སང་ཡང་སྤྱང་ཞེས་འབོད་ཀྱིན་ཡོད། ཡང་
རུས་ཚན་གཉན་ལ་མཚོན་ནའང་། འཇུག་སའི་དོན་མང་རུང་《ཐང་ཡིག་
གསར་རྙིང་》སོགས་ལས། “ རི་དྭགས་གཉན་ནི་ལྷ་རུ་བཀུར་”ཞེས་པ་དང༌།
རྩ་བའི་རུས་ཆེན་བཞིའི་ཡ་གྱལ་སྒས་ལུག་ལ་བླ་བྱེད་པར་གཞིགས་ན། རུས་
ཚན་གཉན་ཞེས་པའང་དང་ཐོག་རུས་བླའི་མིང་ཡིན་པ་སྟེ། གདོད་མའི་དུས་
སུ་མིའི་ཚོགས་པ་ཞིག་གིས་རི་དྭགས་གཉན་དེ་རང་གི་གཉེན་ཉེའམ་མེས་པོ་སྟེ་
རུས་བླར་བཀུར་བ་དང༌། ཕྱིས་སུ་སྤྱི་ཚོགས་ཀྱི་དར་རྒྱས་དང་མིའི་རིགས་ཀྱི་
ཤེས་རིག་འཕེལ་བ་དང་བསྟུན་ནས། རུས་བླར་བཀུར་བའི་སྲོག་ཆགས་དང་
རང་ཉིད་བར་དུ་ཤ་ཁྲག་གི་འབྲེལ་བ་མེད་པ་ཤེས་ཀྱང་རུས་བླ་ལྷར་འདོད་པའི་
འདུ་ཤེས་ཀྱི་ཤུགས་ཀྱིས་རི་དྭགས་གཉན་དེ་རང་ལ་མགོན་སྐྱོབ་བྱེད་པའི་རུས་
ལྷར་དད་པས། རུས་ལྷར་བཀུར་བའི་གདོད་མའི་མིའི་ཚོགས་པ་དེའི་སྤྱི་མིང་
དང་དེའི་ཁོངས་མིའི་རུས་ཀྱི་མིང་དུའང་གཉན་ཞེས་ཐོགས་པར་ངེས། དེ་
མིན་གླིང་གེ་ སར་རྒྱལ་ པོའི་སྒྲུང༌《རྟ་ རྒྱུག་ རྒྱལ་ འཇོག་》ལས། ཆེ་ རྒྱུད་བླ་
གནས་སེང་ཆེན་རེད། ། སྟག་རོང་བླ་གནས་སྟག་ལ་བརྫུ། ། ཞེས་འཁོད་
པར་གཞིགས་ན། བོད་ཀྱི་རུས་ཚན་སེང་ཞེས་པ་དང་སྟག་ཅེས་པའང་གདོད་
མའི་རུས་བླའི་མིང་ཡིན་པར་མ་ཟད། གླིང་གི་ཚོ་ཁག་སྟག་རོང་ཞེས་པའི་མིང་
221



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཡང་ཚོ་ཁག་དེས་གཅན་གཟན་སྟག་རུས་བླར་བཀུར་བའི་རྒྱུ་མཚན་ལ་བརྟེན་
ནས་ཐོགས་ པ་ མངོན་པར་གསལ། དཔེ་དེ་བཞིན་དུ་ རུས་ཚན་ ཁྱུང་དང་
འབྲུག་སོགས་ཀྱང་《ཀྲུང་གོའི་རུས་བླའི་རིག་གནས་》ལས། “ རྒྱལ་རོང་གི་
རྒྱལ་རྒྱུད་རྣམས་ཀྱིས་ད་ལྟ་ད་རུང་བྱ་རྒྱལ་ཁྱུང་རུས་བླར་བཀུར་”ཞེས་པ་དང་།
གླིང་གེ་སར་རྒྱལ་པོའི་སྒྲུང་《རྟ་རྒྱུག་རྒྱལ་འཇོག་》ལས། ཆུང་རྒྱུད་བླ་གནས་
ཁྱུང་ཆེན་རེད། ། འབྲིང་རྒྱུད་བླ་གནས་གཡུ་འབྲུག་རེད། ། ཅེས་གླིང་གི་
ཆུང་རྒྱུད་དང་འབྲིང་རྒྱུད་ཚོ་ཁག་གིས་སོ་སོར་བྱུང་དང་འབྲུག་རུས་བླར་བཀུར་
བར་བརྗོད་པ་ལྟར་ན། ཁྱུང་ནི་གནའ་བོའི་མི་རྣམས་ཀྱིས་རུས་ཚོའམ་མི་
རིགས་ནང་ཁུལ་དུ་འཕེལ་རྒྱས་དང་འཕོ་འགྱུར་བྱུང་བ་དང༌། ཡང་ན་ ཕྱི་
ཕྱོགས་ཀྱི་ཤུགས་རྐྱེན་ཐེབས་པ་ལ་བརྟེན་ནས། སྔར་ཡོད་ཀྱི་བླ་གནས་བྱ་རྨང་
གཞི་བྱས་ ཐོག་ གཅན་ གཟན་ དང༌། འབྲོང་། སྦྲུལ། ཤ་ བ་ སོགས་ཀྱི་
གཟུགས་བྱད་མཉམ་དུ་བསྡེབས་ནས་གྲུབ་པའི་བླ་གནས་ཡིན་ལ། རུས་བླ་དེ་
ལྟ་བུར་དད་ཅིང་བཀུར་བའི་ཚོ་ཁག་གི་མིང་དང་མི་སྒེར་གྱི་རུས་ལའང་ཁྱུང་
ཞེས་འབོད་ཅིང་། རུས་ཁྱུང་དང་རམ་ཅན་ཡུན་རིང་འཚོ་བའི་གནས་ཡིན་
པས། བོད་ལྗོངས་གཞིས་ཀ་རྩེ་རྫོང་ཁོངས་སུ་ཁྱུང་རམ་ཞེས་པའི་ས་མིང་བྱུང་
བ་རེད། །
རུས་ཚན་འབྲུག་ཅེས་པའང་དེ་བཞིན་ཏེ། ད་ལྟ་རི་མོར་བཀོད་པའི་
འབྲུག་རིས་ནི་སྦྲུལ་ལུས་རྨང་གཞི་བྱས་ ཐོག་ ཤ་བའི་རྭ་དང་ རྔ་མོང་ གི་ མགོ
ཉའི་གཤོག་པ། སྟག་གི་སྦར་མོ། གཡག་གི་ན། བྱའི་སྡེར་མོ་སོགས་ལས་
གྲུབ་པར་གཞིགས་ན། དེ་ནི་ཕྱི་རོལ་ཁོར་ཡུག་གི་འགྱུར་ལྡོག་ཁྲོད་དུ་རུས་བླར་
222



༄༅།།རུས་བླ་དང་འབྲེལ་བའི་བོད་ཀྱི་རུས་མིང་དང་ཡུལ་མིང་སྐོར་བརྗོད་པ།
སྦྲུལ་སོགས་བྱེད་པའི་ཚོ་ ཁག་དང་མི་རིགས། མི་སྒེར་བཅས་མཉམ་འབྲེལ་
བྱུང་བ་དང་། ཡང་ན་དེ་དག་ཕན་ཚུན་གཉེན་བསྡེབས་ནས་བུ་ཕྲུག་སྐྱེ་འཕེལ་
བྱུང་བ་དེ་དག་གི་རུས་བླ་མཚོན་པར་བྱེད་ཆེད། སྦྲུལ་ལུས་རྨང་གཞི་བྱས་ནས་
འབྲུག་ཅེས་པའི་བླ་གནས་གསར་པ་ཞིག་གྲུབ་སྟེ་མཆོད་བཀུར་བྱས་པས། ཚོ་
ཁག་གི་སྤྱི་མིང་དང་མི་སྒེར་གྱི་རུས་ལའང་འབྲུག་ཅེས་པའི་མིང་ཐོགས་པ་ལྟ་
བུའོ། །
༢. གདོད་མིའི་རུས་བླ་དང་བོད་ཀྱི་དབང་མཛད་པའི་མིང་གི་སྐོར། དེ་
ཡང་སྤུ་རྒྱལ་ཐོག་མ་གཉའ་ཁྲི་བཙན་པོའི་སྔོན་དུ་བོད་ལ་གནོད་སྦྱིན་ནག་པོ་
དང་། རེ་ སྡེ་མགོ་གཡག་བདུད། གཉའ་ རིང་ ཕྲག་ མེད་སྲིན། དམར་
འཇམ་ལྷ། ཀླུ་ངམ་བྲང་ཅང་བྲང༌། འདྲེ་ལང་ཏིང་ལང་ཏིང་། མ་སངས་
རུ་དགུ་ཞེས་པ་སོགས་དབང་མཛད་བཅུ་གཉིས་རིམ་པར་བྱོན་པ་དེ་དག་ཀྱང་
ཡོངས་གྲགས་སུ་མི་མ་ཡིན་པ་རྐྱང་རྐྱང་དུ་ངོས་འཛིན་མོད། འོན་ཀྱང་ཞིབ་ཏུ་
བརྟག་ན་གདོད་མར་མེས་པོར་འདོད་པའི་རུས་བླ་རྣམས་རུས་རྒྱུད་ཀྱི་སྲུང་མར་
གྱུར་པ་དག་གི་མིང་དབང་མཛད་པའི་མཚན་དུ་ཐོགས་པར་སྙམ། །
དེ་ཡང་ཀླུ་ངམ་བྲང་ཅང་བྲང་ཞེས་པ་ནི། ད་ལྟ་ང་ཚོས་ཀླུའི་མཚོན་རིས་
སུ་རྟག་ཏུ་སྦྲུལ་དང་སྦལ་པ་སོགས་འགོད་པར་གཞིགས་ན། དེ་ནི་དང་ཐོག་
གཉེན་ཉེའམ་མེས་པོར་འདོད་པའི་རུས་བླ་ཡིན་ཞིང་ཕྱིས་སུ་མི་རྣམས་ཀྱི་ཤེས་
རིག་འཕེལ་རྒྱས་སུ་ཕྱིན་ནས་སྦྲུལ་དང་སྦལ་སོགས་ནི་མི་དང་ཁྱད་པར་ཤིན་ཏུ་
ཆེ་བ་ངེས་རྗེས། མི་དང་སྦྲུལ་སོགས་ལ་ཤ་ཁྲག་གི་འབྲེལ་བ་ཡོད་པར་ཡིད་
ཆེས་མི་བྱེད་པའི་དུས་མཚུངས་སུ། རུས་བླས་རང་ཉིད་ལ་སྲུང་སྐྱོབ་བྱ་དགོས་
223



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
པའི་རེ་འདུན་ཡང་ཆེ་བས། སྔར་གྱི་མེས་པོར་མཐོང་བའི་རུས་བླ་སྲུང་མའི་
རང་བཞིན་ཅན་གྱི་རུས་བླ་སྟེ་ཀླུར་གྱུར་པར་སྙམ། དེས་ན་དབང་མཛད་བཅུ་
གཉིས་ཀྱི་ཡ་གྱལ་ཀླུ་ངམ་བྲང་ཅང་བྲང་ཞེས་པ་ནི། རུས་བླ་དེ་ལྟ་བུར་སྟེན་
མཁན་ཡིན་པས་མིང་ལའང་དེ་འདྲ་ཐོགས་པར་འདོད།
དམར་འཇམ་ལྷ་ཞེས་པ་ནི། 《མཁའ་འགྲོ་ཡེ་ཤེས་མཚོ་རྒྱལ་གྱི་རྣམ་
ཐར་》ལས། རྒྱུ་བོན་གྲུབ་མཐའ་ལོག་པ་འདི་རྣམས་ཀྱི་ཆོས་ལུགས་ནི ཞིང་
ཁམས་ བྱ་ བ་ མ་ ཡིན་ གྱི་ གནས་ རྣམས་ ཡིན་ ཟེར ལྷ་ ནི་ མི་ མ་ ཡིན རྒྱལ་
པོ འགོང་པོ་སོགས་སྡེ་བརྒྱད་རིགས་དང༔ ཡུལ་ལྷ་གཞི་བདག་ཕྱ་གཡང་སོགས་
འཇིག་རྟེན་པ་ཡིན་ཟེར། ཞེས་པ་ལྟར་ན། བོད་འདིར་རྒྱུ་བོན་དར་དུས་ཀྱི་
ལྷ་ཞེས་པ་ནི་མེས་པོའི་རང་བཞིན་ཅན་གྱི་རུས་བླའི་རྨང་གཞིའི་སྟེང་རིམ་འགྱུར་
བྱུང་བའི་མི་མ་ཡིན་པ་རྒྱལ་པོ་དང་འགོང་པོ་སོགས་སྡེ་བརྒྱད་ཀྱི་རིགས་དང༌།
ཡུལ་ལྷ་གཞི་བདག་ཙམ་ལ་ངོས་འཛིན་པ་རེད། དེས་ན་དབང་མཛད་བཅུ་
གཉིས་སྐབས་ཀྱི་དམར་འཇམ་ལྷ་ཞེས་ པ་ནི་ ལྷ་དེ་ལྟ་བུ་རང་ཉིད་སྲུང་བའི་
མགོན་དུ་ བཀུར་ ཞིང་ དད་ མཁན་ གྱི་ དབང་ མཛད་ པ་ ཡིན་ པའི་ རྐྱེན་ གྱིས།
མིང་ལའང་དམར་འཇམ་ལྷ་ཞེས་འབོད་པར་སྣང་། དེ་བཞིན་དུ་གནོད་སྦྱིན་
ནམ་མ་སངས་རུ་དགུ་ཞེས་པའང༌“མིའི་འགྲོ་བ་དང་ཤིན་ཏུ་ཉེ་བའི་འགྲོ་བ་སྟེ་
གཉན་”དངོས་མ་ཡིན་ཏེ། རུས་བླ་མེས་པོ་ཡིན་པའི་འདུ་ཤེས་རིམ་འགྱུར་
བྱུང་བ་ལས་ཐོན་པའི་གནོད་སྦྱིན་དང་མ་སངས་གཉེན་དེ་རང་ལ་སྲུང་སྐྱོབ་བྱེད་
པའི་མགོན་དུ་དད་པའི་དབང་མཛད་པ་ཡིན་པའི་རྐྱེན་གྱིས། སྲུང་མའི་མིང་
དབང་མཛད་པར་ཐོགས་པར་འདོད།
224



༄༅།།རུས་བླ་དང་འབྲེལ་བའི་བོད་ཀྱི་རུས་མིང་དང་ཡུལ་མིང་སྐོར་བརྗོད་པ། །
འོ་ན། སེམས་ཅན་ལ་གནོད་སྐྱེལ་བའི་འདྲེ་དང་སེམས་ཅན་ལ་གནོད་
སྐྱེལ་ཞིང་དགེ་བར་བགེགས་བྱེད་མཁན་གྱི་བདུད། མི་ཤ་རློན་བཟའ་དང་མི་
ཁྲག་དྲོན་འཐུང་བྱེད་པའི་སྲིན་པོ་རྣམས་ཀྱང་སྲུང་མར་བསྟེན་པ་ཡིན་ནམ་ཞེ་ན།
ད་ལྟའི་བོད་མིའི་སེམས་ཁམས་དང་འདུ་ཤེས་ལྟར་ན་མི་འོས་པ་ལྟར་སྣང་མོད།
མི་རྣམས་ཀྱི་ཤེས་རིག་མ་རྒྱས་པའི་གདོད་མའི་སྤྱི་ཚོགས་སུ་འོས་ཀྱང་སྲིད། རྒྱུ་
མཚན་ནི་སྐབས་དེར་བོད་མི་མང་པོའི་འཚོ་རྟེན་གཙོ་བོ་ད་དུང་རྔོན་ལས་ལ་
བརྟེན་པ་དང༌། ནང་བསྟན་བོད་ལ་དར་མེད་པས་དགེ་སྡིག་གི་འདུ་ཤེས་མེད་
པར་མ་ཟད། 《མཁའ་འགྲོ་ཡེ་ཤེས་མཚོ་རྒྱལ་གྱི་རྣམ་ཐར་》ལས། རྒྱུ་བོན་
གྱིས་སྟོན་ཤ་པོ་རུ་རྐྱང་རྐེ་དམར་སྟོང་མཆོད དཔྱིད་ཡུ་མོའི་བྱིན་བྲེག སྲོག་
གླུད་སྤུས་འགྱེད དགུན་བོན་ལྷ་དམར་མཆོད	དབྱར་བོན་སྟོན་བསང་མཆོད་
དགོས་ཟེར་ ནས་ མི་ དགེ་ བ་ བཅུ མཚམས་ མེད་ པ་ དང༌ བཅས་ པའི་ ལས་
བསགས། ཞེས་པ་དང་། གྲུབ་རྟགས་ནི ལྷས་དངོས་སུ་གཟུགས་བསྟན་
ནས་རབ་སེམས་ཅན་བསད་པའི་ཤ་ཟ་བ་དང འབྲིང་ཁྲག་འཐུང་བ་དང ཐ་
མའང་འཇའ་ཟུག་ཙམ་ནུས་པ་ཡིན། ཟེར་བ་ལྟར་ན། བོད་འདིར་རྒྱུ་བོན་
དར་བའི་ དུས་ སུ་ སེམས་ ཅན་གསོད་གཏུབ་ལ་དཔའ་ ཞིང་ མཛངས་ པ་ དང༌།
ཤ་ཁྲག་གི་མཆོད་སྦྱིན་བྱེད་པ་ནི་ལེགས་པའི་ཚད་གཞིར་འཇོག་པའི་མི་ཆོས་ཀུན་
སྤྱོད་ཀྱི་འདུ་ཤེས་ཤིག་དར་བར་མངོན། དེས་ན་དེ་ལྟ་བུའི་ཀུན་སྤྱོད་འདུ་ཤེས་
དར་བའི་སྤྱི་ཚོགས་སུ་རུས་ཚོ་དང་མི་སྒེར་བར་སྡོད་གནས་དང་རྒྱུ་ནོར། བུད་
མེད་བཅས་འཕྲོག་རྩོད་ཀྱི་དོན་དུ་ཕན་ཚུན་འཐབ་ རེས་ གསོད་རེས་བྱེད་ཚེ།
ཕས་ཀྱི་རྒོལ་བར་གནོད་སྐྱེལ་བའམ་དེའི་སྲོག་འཕྲོག་པའི་ཆེད་དུ་སེམས་ཅན་ལ་
225



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
གནོད་བྱེད་ པའི་འདྲེ་སྲི་དང་དགེ་བར་བགེགས་བྱེད་པའི་བདུད། སེམས་
ཅན་གྱི་ཤ་ཁྲག་ལ་རོལ་བའི་སྲིན་པོ་སོགས་ཀྱང་སྲུང་མའམ་གྲོགས་སུ་བསྟེན་པའི་
སྲོལ་ཡོད་པ་བོན་གྱི་དཔེ་རྙིང་《སྲིད་པ་སྤྱི་མདོས་》ལས། བཙན་རྗེ་ནི་ཅི་ལ་
དགྱེས། ། བཟའ་བ་དེ་ ཤ་ལ་རྔམས། ། བཏུང་བ་དེ་ཁྲག་ལ་རྔམས། །
ལེན་པ་དེ་སྲོག་དབུགས་ལེན། ། མཐུན་པ་དེ་བགེགས་དང་མཐུན། ། སྡོང་
པ་དེ་བདུད་དང་སྡོང་། ། སྐྱོབས་པ་དེ་བཙན་བོན་སྐྱོབས། ། འཚེ་བ་ནི་
འགྲོ་ལ་འཚེ། ། ཞེས་གདོད་མའི་བཙན་བོན་གྱིས་བཙན་རྗེ་ཟེར་བ་སྐྱེ་འགྲོའི་
ཤ་ ཁྲག་ དབུགས་ ལ་ ལོངས་ སྤྱོད་ ཅིང་ བགེགས་ དང༌ གྲོགས་ འབྲེལ་ བྱེད་ པ།
བདུད་དང༌ གཉེན་ འབྲེལ་ བྱེད་ པ། བཙན་ བོན་ ལ་ མགོན་ སྐྱོབ་ བྱེད་ ཅིང༌།
དེ་དག་ལས་གཞན་པའི་སྐྱེ་འགྲོ་ཡོངས་ལ་གནོད་འཚེ་བྱེད་མཁན་ཞིག་སྐྱབས་
མགོན་དུ་བསྟེན་པར་འཁོད་པ་ལས་གསལ་ལ། དེ་བཞིན་དུ་ས་གཡེན་ཆེ་བ་
བཅུ་གཅིག་འདུལ་བའི་བོན་པོ་ལས་སྲི་བོན་ཡ་ངལ་དང༌། འདྲེ་བོན་གླུད་བོན་
གྱེར་མཁན་ཞེས་པ་ཡོད་པའང་སྲི་འདྲེར་དད་པའི་བོན་ཡིན་པས་དེ་ལྟར་བརྗོད་
པ་མ་ཡིན་ཏེ། གདོད་བོན་དེ་དག་ལ་དད་མཁན་ཚོས་རང་ཉིད་ལ་གནོད་པའི་
ཕ་རོལ་རྒོལ་བ་དང་ཡང་ན་རང་ཉིད་སྡང་བའི་ཡུལ་ལས་རྣམ་པར་རྒྱལ་ཆེད།
སེམས་ཅན་གཞན་གྱི་ལུས་དང་སྲོག་ལ་གནོད་པའི་ལས་ལ་ཕྱོགས་ཤིང་ནུས་པའི་
སྲི་འདྲེ་རྣམས་དཔུང་ངམ་གྲོགས་སུ་བསྟེན་པས་སོ། ། དེ་བས་ན། དབང་
མཛད་བཅུ་གཉིས་ཀྱི་མིང་ལ་མི་མ་ཡིན་པའི་ཐ་སྙད་རྐྱང་རྐྱང་སྦྱོར་བ་ནི། ལ་
ལ་གདོད་མའི་རུས་བླ་རིམ་འགྱུར་བྱུང་བའི་མིང་ཡིན་པ་དང༌། ལ་ལ་ནི་རུས་
བླ་སྲུང་མར་ངེས་པའི་འདུ་ཤེས་ལ་བརྟེན་ནས་འདྲེ་སྲི་སོགས་མི་མ་ཡིན་པ་དེ་
226



༄༅།།རུས་བླ་དང་འབྲེལ་བའི་བོད་ཀྱི་རུས་མིང་དང་ཡུལ་མིང་སྐོར་བརྗོད་པ། །
，
དག་མགོན་དང་ གྲོགས་བྱེད་པའི་སྲུང་མར་བསྟེན་པས། བསྟེན་ཡུལ་སྲུང་
མའི་མིང་དེ་བསྟེན་མཁན་དབང་མཛད་པར་ཐོགས་པར་འདོད། འདི་ནི་
བོད་ཁོ་ནའི་ལུགས་སྲོལ་ཞིག་མ་ཡིན་ཏེ། རྒྱ་མི་རིགས་ཀྱི་མེས་པོ་རྣམས་ཀྱིས་
ཀྱང་ཉི་མ་མེ་ལྷར་མཆོད་ཅིང་བཀུར་བའི་རྐྱེན་གྱིས། ཁོ་ཚོའི་རྒྱལ་པོ་ཐོག་མ་
རྣམས་ཀྱི་མཚན་ལ“ $#”སཟླ་#”ཞེས་མེ་ལྷའི་མཚན་ཐོགས་པ་རེད།
• »vt
གསུམ།
རུས་བླའི་མིང་མི་དང་ཡུལ་ལ་འདོགས་
པའི་སྲོལ་རྒྱུན་གྱི་སྐོར་བརྗོད་པ།
མིའི་རིགས་ཀྱི་ཤེས་རིག་དར་རྒྱས་དང་སྤྱི་ཚོགས་འཕེལ་རྒྱས་སུ་སོང་བ་
དང་། ཁྱད་པར་དུ་ནང་པའི་བསྟན་པ་བོད་དུ་དར་ ཁྱབ་ ཏུ་ ཕྱིན་ པ་ དང་
བསྟུན་ནས། རུས་བླ་གཉེན་ཉེ་དང་མེས་པོ་སོགས་སུ་བརྩིས་ནས་དེར་དད་
མོས་བྱེད་ཅིང་སྐྱབས་རེ་བཅོལ་བའི་འདུ་ཤེས་ལ་འགྱུར་བ་བྱུང་བས། གདོད་
མའི་རུས་བླའི་ངོ་བོ་དང་བྱེད་ནུས་ཀྱང་ཕྱོགས་ཡོངས་ནས་ཉམས་ཞན་དུ་གྱུར་
མོད། རུས་བླའི་མིང་དེ་བསྟེན་མཁན་མིའི་མིང་དུ་འདོགས་པའི་སྲོལ་གྱི་རྒྱུན་
ནི་སྔར་བཞིན་གནས་ཡོད་པ་རེད། དེ་ཡང་རང་རང་གིས་བསྟེན་པའི་སྲུང་མ་
གང་ཡིན་པ་མཚོན་པར་བྱེད་པའམ་སྲུང་མ་དང་ཡུལ་ལྷ་གནས་བདག་གང་ལ་སྲི་
གཏད་ནས་སྐྱེས་པ་སྟོན་པ་དང༌། ཡང་ན་མི་ཚེ་གང་བོར་སྲུང་མ་དང་ཡུལ་ལྷ་
གནས་བདག་དེ་དག་གི་མགོན་སྐྱོབ་ཐོབ་པའི་ཆེད་དུ། མིང་འདོགས་ནའང་
227



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
རྟག་ཏུ་བསྟེན་པའི་སྲུང་མ་དང་མཆོད་པའི་ཡུལ་ལྷ་གང་ཡིན་པ་དེའི་མཚན་ནས་
འདོགས་ཀྱིན་ཡོད། དཔེར་ན། ནང་པའི་བསྟན་པར་དད་པའི་དུད་ཁྱིམ་
དང་ཚོ་པ་ཡིན་ཕྱིན། ཁོ་ཚོས་བསྟེན་པའི་སྲུང་མ་ཡང་ནང་བསྟན་པའི་ཡི་དམ་
གྱི་ལྷའམ་ཆོས་སྐྱོང་སྲུང་མ་འཇིགས་བྱེད་དང་མགོན་པོ། རྟ་མགྲིན། དཔལ་
ལྡན་ལྷ་མོ། གསང་བདག་སོགས་ཡིན་པས། ཁོ་ཚོའི་མིང་ལའང་འཇིགས་
བྱེད་དང་། འཇིགས་བྱེད་འཚོ། འཇིགས་བྱེད་ཚེ་རིང་། མགོན་པོ་རྒྱལ།
མགོན་པོ་ཐར། མགོན་པོ་སྐྱིད། རྟ་མགྲིན་སྐྱབས། རྟ་མགྲིན་འཚོ། རྟ་
མགྲིན་རྒྱལ། རྟ་མགྲིན་སྐྱིད། དཔལ་ལྡན་དོན་གྲུབ། དཔལ་ལྡན་རྡོ་རྗེ།
དཔལ་ལྡན་ནོར་བུ། དཔལ་ལྡན་རྒྱ་མཚོ། དཔལ་ལྡན་བཀྲ་ཤིས། ལྷ་མོ་
འཚོ། ལྷ་མོ་ཚེ་རིང་། གསང་བདག གསང་བདག་སྐྱབས། གསང་
བདག་སྐྱིད། གསང་བདག་འཚོ་སོགས་འདོགས་ཤིང༌། མདོ་སྨད་ཕྱོགས་སུ་
དགེ་ལྡན་པའི་མ་དགོན་བྱ་ཁྱུང་ཐེག་ཆེན་གླིང་གི་ལྷ་རྡོ་རྗེ་ཕག་མོར་སྲི་གཏད་
ནས་སྐྱེས་པའི་མི་ལ་ཕག་མོ་སྐྱབས། ཕག་མོ་ཐར། ཕག་མོ་འཚོ། ཕག་མོ་
སྐྱིད། ཕག་མོ་དོན་གྲུབ་སོགས་འདོགས་པ་དང༌། ཨ་མྱེས་ཤ་བོ་ཞེས་པའི་
གནས་བདག་ཅིག་ཡོད་པ་དེར་གཏད་ནས་སྲི་བཅོལ་བའི་མི་ལ་ཤ་བོ་སྐྱབས།
ཤ་བོ་དོན་གྲུབ། ཤ་བོ་ཚེ་རིང༌། ཤ་བོ་འཚོ། ཤ་བོ་སྐྱིད་སོགས་སུ་འབོད་
པ། རྒྱ་རིགས་ཀྱི་དཔའ་རྟུལ་ཝུན་ཁྲེང་ཟེར་བར་ཨ་མྱེས་ཡུལ་ལྷ་འབོད་ཅིང་
དེར་དད་མཁན་རྣམས་ཀྱིས་མིང་འདོགས་ནའང་ཝུན་ཁྲང་དང༌། ཝུན་ཁྲང་
རྒྱལ། ཝུན་ཁྲང་ཐར། ཝུན་ཁྲང་འཚོ། ཡུལ་ལྷ། ཡུལ་ལྷ་སྐྱིད་སོགས་
ཟེར་བ་ཡིན། དེ་མིན་གཡུང་དྲུང་བོན་ལ་དད་པའི་དུད་ཁྱིམ་དང་ཚོ་པའི་ཁྲོད་
228



༄༅།།རུས་བླ་དང་འབྲེལ་བའི་བོད་ཀྱི་རུས་མིང་དང་ཡུལ་མིང་སྐོར་བརྗོད་པ།
དུ་མིང་ ལ་ གཡུང་དྲུང་རྒྱལ་དང༌། གཡུང་ དྲུང་ ཐར། གཡུང་དྲུང་ སྐྱིད།
དབལ་གསས། དབལ་གསས་རྒྱལ་སོགས་ཟེར་བ་ཧ་ཅང་མང་བ་ལྟ་བུ་རེད།
སྤྱི་ཚོགས་འཕེལ་འགྱུར་གྱི་དབང་གིས་གདོད་མའི་རུས་བླ་དང་ནང་བསྟན་པའི་
ཆོས་སྐྱོང་སྲུང་མར་ངོ་བོའི་ཁྱད་པར་ཡོད་རུང་། ཆོས་སྐྱོང་སྲུང་མའམ་ཡུལ་ལྷ་
གནས་བདག་གི་མཚན་མིའི་མིང་དུ་འདོགས་པའི་སྲོལ་ནི་གདོད་མའི་དུས་སུ་
རུས་བླའི་མིང་མིའི་མིང་དུ་འདོགས་པའི་སྲོལ་གྱི་རྒྱུན་ཡིན་པ་རེད། །
མདོར་ན། བོད་འདིར་ གདོད་མའི་བོན་དང་། གཡུང་དྲུང༌ བོན།
ནང་པའི་བསྟན་པ་བཅས་མ་དར་གོང་དུ་གཉེན་ཉེའམ་མེས་ པོ། སྲུང་མ་
བཅས་ཀྱི་བདག་ཉིད་ཅན་རུས་བླར་དད་ཅིང་སྐྱབས་རེ་ཞིང་། རུས་བླའི་མིང་
རུས་མིང་དང༌། དཔོན་མིང་། ཡུལ་མིང་སོགས་སུ་འདོགས་པའི་སྲོལ་བྱུང་
བ་ལས། བོད་འདི་མདོ་དབུས་མཐོ་སྒང་རང་ནས་བྱུང་ཞིང་ལོ་རྒྱུས་རིང་ལ།
རིག་གནས་ཀྱི་གཏིང་ཟབ་པའི་གནའ་བོའི་མི་རིགས་ཤིག་ཡིན་པ་རྟོགས་ཐུབ།
，
་
229



༄༅།།བཙན་པོའི་དུས་རབས་ཀྱི་བོད་རྩོམ་རིག་གི་
ཁྱད་ཆོས་གཙོ་བོ་འགའ་གླེང་བ།
བོད་མི་རིགས་འདི་གྲུབ་པ་ནས་ཆོས་རྒྱལ་སྲོང་བཙན་སྒམ་པོའི་བར་དུ་ལོ་
རྒྱུས་ཀྱི་དུས་རིམ་མང་པོ་ཞིག་བརྒྱུད་པས། རྩོམ་རིག་བྱུང་འཕེལ་གྱི་ཆོས་ཉིད་
ལྟར་ན་སྐབས་དེར་རྩོམ་རིག་གི་རྣམ་པ་དང་བརྩམས་ཆོས་གྲངས་ལས་འདས་པ་
ཞིག་ཐོན་ཡོད་པ་སྨྲས་མ་འཚལ། འོན་ཀྱང་། ལ་ལ་སྤྱི་ཚོགས་འཕེལ་རྒྱས་
དང་ཤེས་རིག་དར་རྒྱས་སུ་ཕྱིན་པ་དང་ཆབས་ཅིག་ཉམས་དམས་སུ་གྱུར་ཅིང་།
ལ་ལ་སྲོང་བཙན་སྔོན་དུ་སྒྲ་སྦྱོར་གྱི་ཡི་གེ་འདི་བྱུང་མེད་པས། ཇི་མ་ཇི་བཞིན་
དུ་ཡི་གེར་བཀོད་དེ་རྒྱུན་སྤེལ་བྱེད་མ་ནུས། ད་ལྟ་ང་ཚོའི་མཐོང་ལམ་དུ་གྱུར་
པ་ནི་གདོད་མའི་འཚོ་བ་དང་འདུ་ཤེས་མཚོན་པའི་ལྷ་སྒྲུང་དང༌། ངག་རྒྱུན།
གླུ་གཞས། གླུ་ཁེད་དམ་གླུ་མདུད། ལྡེའུ། གཏམ་དཔེ། གཏམ་རྒྱུད་
སོགས་དམངས་ཁྲོད་རྩོམ་རིག་ཙམ་ལས་མེད། ཆོས་རྒྱལ་སྲོང་བཙན་སྒམ་
པོས་བོད་ ཀྱི་ བཙན་ པོའི་ རྒྱུན་ བསྐྱངས་ རྗེས། ཀོང་ པོ་ དང་། མྱང་ པོ།
དྭགས་པོ། ཉག་ཉི་སོགས་རྒྱལ་ཕྲན་ངོ་ལོག་པ་སླར་ཡང་འབངས་སུ་བཀུག་
ནས། བཙན་པོ་སྔོན་མའི་དུས་ཀྱི་མངའ་ཁོངས་སྲ་བརྟན་དུ་བཏང་ཐོག འ་
ཞ་དང་། གྲུ་གུ། འཇང་། བལ་ པོ། རྒྱ་དཀར་ནག་ སོགས་ མཐའ་
230



༄༅།།བཙན་པོའི་དུས་རབས་ཀྱི་བོད་རྩོམ་རིག་གི་ཁྱད་ཆོས་གཙོ་བོ་འགའ་གླེང་བ།
བཞིར་མངའ་ཁོངས་རྒྱ་བསྐྱེད་པ་དང་། བོད་འདིའི་མངའ་ཁོངས་དབུ་རུ་
དང༌། གཡོ་རུ། གཡས་རུ། རུ་ལག ཞང་ཞུང་། སུམ་པ་བཅས་སྲིད་
འཛིན་མངའ་ཁོངས་དྲུག་ཏུ་དབྱེ་ཞིང་དཔོན་རིགས་མི་སྣ་བསྐོ་བཞག་བྱེད་པ།
སྔར་ཡོད་ཀྱི་རྨང་ གཞིའི་ སྟེང་ འབུམ་ གསེར་ ཐོག་ ཤ་ བ་ ཅན་ གྱི་ ཁྲིམས་ དང༌།
རྒྱལ་ཁམས་དཔེར་བླངས་ཀྱི་ཁྲིམས། མདོ་ལོན་ཞུ་ཆད་ཀྱི་ཁྲིམས། དབང་
ཆེན་བཅད་ཀྱི་སྤྱི་ཁྲིམས། ཁབ་སོ་ནང་པའི་ཁྲིམས། དཔའ་ མཚན་དྲུག་
སོགས་ཁྲིམས་ལུགས་སྣ་ཚོགས་གཏན་ལ་ཕབ་ནས་འཐུས་ཚང་དུ་བཏང་བ་དང༌།
དུས་མཚུངས་སུ་ཐོན་མི་སམ་བྷོ་ཊ་སོགས་བོད་ཕྲུག་བློ་རིག་བཀྲ་བ་ཁག་ཅིག་རྒྱུ་
གར་ཡུལ་དུ་མངགས་ནས་ད་ལྟའི་སྒྲ་སྦྱོར་བོད་ཡིག་འདིའི་འབྲི་སྲོལ་བཏོད་པ་
དང༌ སངས་ རྒྱས་ ཆོས་ལུགས་ཀྱི་ གསུང་ རབ་ མང་ པོ་ བོད་ སྐད་ དུ་ སྒྱུར་ འགོ་
བརྩམས་པར་མ་ཟད། འབངས་ཡོངས་ཆོས་དང་ཡི་གེ་ལ་བློ་འཇུག་དགོས།
ཞེས་མི་ཆོས་གཙང་མ་བཅུ་དྲུག་གི་ཁྲིམས་བཀོད་ཅིང་། ར་ས་འཕྲུལ་སྣང་
དང་། ར་མོ་ཆེ། ཁྲ་འབྲུག་དགོན་པ་སོགས་བཞེངས་ནས་ནང་པའི་བསྟན་
པ་སྤེལ་བ་དང་། དེའི་རྗེས་ཀྱི་བཙན་པོ་ཁྲི་འདུས་སྲོང་གི་སྐུ་རིང་ལ་གླིང་གི་ཁྲི་
རྩེ་ལ་སོགས་གཙུག་ལག་ཁང་བརྩིགས་ཤིང༌། ཁྲི་ལྡེ་གཙུག་བཙན་གྱི་སྐུ་རིང་ལ་
བྲག་དམར་དུ་གཙུག་ལག་ ཁང་ ཀ་ཅུ་ དང་ མཆིམས་ཕུ་ གཉིས་ བརྩིགས་ནས།
སྐུ་གསུང་ཐུགས་ཀྱི་རྟེན་བཞེངས་པ་དང་། ཁྱད་པར་དུ་བཙན་པོ་ཁྲི་སྲོང་ལྡེའུ་
བཙན་གྱི་སྐུ་རིང་ལ་བསམ་ཡས་གཙུག་ལག་ཁང་བཞེངས་ཤིང་སེར་མོ་བའི་སྡེ་
བཙུགས་ནས་འཚོ་བ་བླ་ནས་སྦྱར། སྒྲ་སྦྱོར་ཁང་བཙུགས། སྐད་ཀྱི་འགྱུར་
བ་ལྟར་ཐ་སྙད་གསར་དུ་བཅོས་ནས་གཏན་ལ་ཕབ། བོད་དུ་ནང་པ་སངས་
231



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
རྒྱས་པའི་ལུགས་མ་གཏོགས་ཆོས་ལུགས་གྲུབ་མཐའ་གཞན་སྤེལ་མི་ཆོག་པའི་
བཀའ་བསྩལ་ཏེ། བོད་ཀྱི་གདོད་མའི་བོན་ལུགས་དང་རྒྱ་ནག་གི་ཧ་ཤང་མ་ཧ་
ཡ་ནའི་ལུགས་སོགས་སྤེལ་བ་བཀག་སྟེ་ནང་བསྟན་སྤེལ་བར་ཁྲིམས་ཀྱི་སྒོ་ནས་
རོགས་སྐྱོར་མཛད། རྒྱལ་བློན་ལྷན་འཛོམས་ཀྱིས་ནང་པའི་ཆོས་མཛད་པ་
དུས་ནམ་ཡང་བར་མཚམས་མི་གཅོད་པ་དང་འཐོར་ཞིག་ཏུ་མི་འགྲོ་བ་བྱེད་པ།
དངོས་པོའི་མཐུན་རྐྱེན་ སྦྱོར་བ་རྣམས་ཀྱང་ཇེ་ཉུང་དུ་མི་གཏོང་བའི་ མནའ་
བསྐྱལ་ཞིང་། གདུང་ རབས་ ཕྱི་མ་རྣམས་ཀྱིས་ཀྱང་བཙན་པོ་ཡབ་སྲས་ཀྱི་
མཛད་ཚུལ་བཞིན་དུ་ཁས་ལེན་དམ་བཅའ་བྱ་དགོས་པའི་བཀའ་ཡིག་བཀོད་
ཅིང་རྡོ་རིང་བཙུགས་པ་དང་། དེའི་ཕྱིས་ཀྱི་བཙན་པོ་ཁྲི་ལྡེ་སྲོང་བཙན་སད་
ན་ལེགས་དང་ཁྲི་རལ་པ་ཅན་གྱིས་ཀྱང་ཡབ་མེས་གོང་མ་རྣམས་ཀྱི་རྣམ་ཐར་
ལེགས་པར་བསྐྱངས་པ་མ་ཟད། བཙན་པོ་ཁྲི་ལྡེ་སྲོང་བཙན་གྱི་སྐུ་རིང་ལ་དེ་
སྔ་རྒྱ་གར་གྱི་སྐད་ལས་བོད་ཀྱི་སྐད་དུ་བསྒྱུར་ཅིང་མིང་དུ་བཏགས་པའི་ཆོས་ཀྱི་
གཞུང་རྣམས་དཀར་ཆག་ཏུ་བཀོད། སྔ་འགྱུར་ལ་དག་བཅོས་དང་ཕྱི་འགྱུར་
རྣམས་བོད་སྐད་དང་མཐུན་པ་གཞིར་བཞག་དང་སྒྲ་གཞུང་དང་ཡང་མི་འགལ་
བར་བསྒྱུར་ཆེད་བོད་ཀྱི་སྒྲ་སྒྱུར་རིག་པའི་བསྟན་བཅོས་ གཏན་ལ་ཕབ་ཅིང་།
བཙན་པོ་ཁྲི་རལ་པ་ ཅན་གྱི་རིང་ལ་བོད་སྐད་ཀྱི་འཕེལ་འགྱུར་ལ་བསྟུན་ནས་
བརྡ་དང་ཡི་གེར་བཀས་བཅད་ཐེངས་གཉིས་པ་བྱས་ནས་སྐད་དང་ཡི་གེ་ཚད་
ལྡན་ཅན་དུ་བསྒྱུར། སྲོང་བཙན་སྒམ་པོ་ནས་ཁྲི་རལ་པ་ཅན་བར་གྱི་བཙན་པོ་
རིམ་བྱོན་གྱིས་བཀའ་དང་ཁྲིམས་ལ་བརྟེན་ནས་ནང་བསྟན་བོད་དུ་སྤེལ་ཞིང་
སྲུང་བ་དང་། དབུས་མཐའ་ཀུན་ཏུ་གཙུག་ལག་ཁང་བཞེངས་པ་དང་བཙུན་
232



༄༅།།བཙན་པོའི་དུས་རབས་ཀྱི་བོད་རྩོམ་རིག་གི་ཁྱད་ཆོས་གཙོ་བོ་འགའ་གླེང་བ།
པ་རབ་བྱུང་བ་རྣམས་ཀྱི་འཚོ་བ་བླ་ནས་སྦྱར་བས། ནང་པ་སངས་རྒྱས་པའི་
རིང་ལུགས་དེ་བོད་ཀྱི་མཐོ་བ་བཙན་པོ་ནས་དམའ་བ་འབངས་མི་ཕལ་ཆེ་བའི་
བསམ་སྦྱོར་ལ་ཁྲིད་སྟོན་བྱེད་པའི་རིགས་པའི་གཞུང་ལུགས་སུ་གྱུར། དེ་དང་
ཆབས་ཅིག་བོད་ལ་ཡིག་ཐོག་རྩོམ་རིག་དང་འགྱུར་རྩོམ་སྣ་ཚོགས་འབྱུང་བའི་རྒྱུ་
རྐྱེན་དང༌། གནས་གཞི། མི་སྣ། འཚོ་བ། - ཁྲིམས་ལུགས་སོགས་ཀྱི་ཐད་
འགན་ལེན་ཡོད་པར་གྱུར་པ་རེད།
བཙན་པོའི་དུས་རབས་སུ་བོད་ཀྱི་ཆབ་སྲིད་དང་ཁྱད་པར་དུ་རིག་གནས་
དང་འདུ་ཤེས་འཛིན་སྟངས་སོགས་ལ་འཕོ་འགྱུར་ཆེན་པོ་བྱུང་བས། སྐབས་
དེའི་རྩོམ་རིག་རྣམ་གྲངས་དང་འཕེལ་ཕྱོགས། ཁྱད་ཆོས་སོགས་ཀྱང་གནའ་
རབས་ཀྱི་རྩོམ་རིག་དང་བསྡུར་ན་ཁྱད་པར་ཅུང་ཟད་ཆེ་བར་སྙམ།
གཅིག
རྩོམ་རིག་གི་རྣམ་གྲངས་མང་དུ་འཕེལ་བ།
༡. རྒྱལ་པོ་སྲོང་བཙན་སྒམ་པོའི་རིང་ནས་བོད་ལ་སྒྲ་སྦྱོར་ཡི་གེ་བྱུང་བ་
དང་མི་ རིགས་ གཞན་པའི་ རིག་ གནས་ནང་འདྲེན་ བྱས་ པ་ དང་ བསྟུན་ནས།
བོད་རང་གི་སྔར་ཡོད་དམངས་ཁྲོད་རྩོམ་རིག་གི་རྨང་གཞིའི་ སྟེང་མི་རིགས་
གཞན་གྱི་རྩོམ་རིག་ལ་ལད་ཟློས་བྱེད་པ་དང་ཡང་ན་དེའི་བློ་བསྐྱེད་ལ་བརྟེན་
ནས། སྔ་ན་མེད་པའི་ཡིག་ཐོག་རྩོམ་རིག་《ཐོན་མིའི་ཡིག་ཕུད་སྙན་ངག་》0
དང༌། བཙན་པོ་ཁྲི་སྲོང་ལྡེའུ་བཙན་གྱིས་བརྩམས་༧ པའི་《བྱམས་པའི་བསྟོད་
ཆེན་》དང་《འཕགས་པ་རྣམ་སྣང་གི་བསྟོད་པ།》《ཤཱཀྱ་ཐུབ་པའི་བསྟོད་པ།》
233



༄༅།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
《འཇམ་དཔལ་གྱི་བསྟོད་པ།》《བྱམས་པའི་བསྟོད་པ།》《མི་གཡོ་མགོན་གྱི་
བསྟོད་པ།》《བྱང་ཆུབ་སེམས་དཔའ་བརྒྱ་ལ་བསྟོད་པ་》སོགས་ཡིག་ཐོག་སྙན་
རྩོམ་དང༌། 《བཀའ་ཆེམས་ ཀ་ཁོལ་ མ་》དང་《མ་ཎི་བཀའ་འབུམ།》《རྩ་
བཞེད།》《བཀའ་ ཐང༌ སྡེ་ ལྔ་》སོགས་ རྣམ་ ཐར་ དང་ ལོ་ རྒྱུས་ བརྩམས་ཆོས།
ཏུན་ཧོང་ནས་ཐོན་པའི་ལོ་རྒྱུས་དང་རྩོམ་རིག་བརྩམས་ཆོས། 《བསམ་ཡས་
གཙུག་ལག་ཁང་གི་རྡོ་རིང་གི་ཡི་གེ་》@དང་། 《ཞོལ་རྡོ་རིང་ཡི་གེ།》@《ཞྭ་ལྷ་
ཁང་གི་རྡོ་བརྐོས་ཡི་གེ།》《ཁྲི་ལྡེ་སྲོང་བཙན་གྱི་བང་སོའི་མདུན་གྱི་རྡོ་རིང་ཡི་
གེ།》《རྒྱལ་སྡེ་དཀར་ཆུང་ལྷ་ཁང་གི་རྡོ་རིང་ཡི་གེ།》《སྟོད་ལུང་མཚུར་ཕུ་
དགོན་པར་ཡོད་པའི་རྡོ་རིང་ཡི་གེ།》@《ཁྲང་ཆིང་མཐུན་འབྲེལ་རྡོ་རིང་ཡི་གེ་》9
བཅས་ཐོ་འགོད་ལྷུག་རྩོམ་སོགས་སྔ་ན་མེད་པའི་རང་རྩོམ་མང་པོ་ཐོན་པ་ཡིན།
༢. རྒྱལ་བའི་བཀའ་བསྟན་གཙོ་བྱས་ནས་རྒྱ་དཀར་ནག་གི་རིག་གནས་
སྣ་ཚོགས་བོད་སྐད་དུ་བསྒྱུར་བ་དང་བསྟུན་ནས། རྒྱལ་ཁབ་དང་མི་རིགས་དེ་
དག་གི་རྩོམ་རིག་སྣ་ཚོགས་ཀྱང་ཆུ་བཞུར་སར་ཉ་སླེབས་པའི་དཔེ་ལྟར་བོད་ལ་
ཐོན་ཡོད། དེ་ཡང་《ལྷ་ལས་ཕུལ་བྱུང་གི་བསྟོད་པ་》 དང་། 《ཁྱད་པར་
འཕགས་བསྟོད།》@《སྐྱེས་རབས་སོ་བཞི་པ།》02《བཤེས་སྤྲིངས་》d སོགས་སྙན་
ངག་གི་བསྟན་བཅོས་དང་། 《ཤེས་རབ་བརྒྱ་པ་》༧ དང༌《ཤེས་རབ་ སྡོང་
པོ།》09《སྐྱེ་བོ་གསོ་ཐིགས་》00 སོགས་ལུགས་ཀྱི་བསྟན་བཅོས། 《མདོ་མཛངས་
བླུན་》དང་《བཀའ་འགྱུར་མདོ་སྡེའི་ ཨ དུམ་པ།》08 《འདུལ་བའི་ ཁ་དུམ་
པ་》9སོགས་ཐུབ་པའི་སྐྱེས་རབས་བརྒྱ་ཕྲག་མང་པོ། 《གང་པོ་ལ་སོགས་པའི་
རྟོགས་བརྗོད་བརྒྱ་པ་》@དང༌། 《རཱ་མ་ཎའི་རྟོགས་བརྗོད།》@《འཕགས་པ་
234



༄༅།།བཙན་པོའི་དུས་རབས་ཀྱི་བོད་རྩོམ་རིག་གི་ཁྱད་ཆོས་གཙོ་བོ་འགའ་གླེང་བ།
བརྒྱད་སྟོང་པ་》༧ སོགས་རྟོགས་བརྗོད་མང་པོ། རིག་བྱེད་ཀྱི་གཏམ་རྒྱུད་སྣ་
ཚོགས། དེ་མིན་རྒྱ་ནག་གི་《ཀྲན་གོ་ཚེ།》@( & #*）《ཙོ་ཀྲོན།》ཨེ(#ff)
《ཝུན་ཞོན་》@(xt)སོགས་དམག་ཐབས་དང་ཕོ་ཉ་འགྲོ་འོང་ངམ་འཕྲིན་
ཡིག་སྤྲིངས་ལུགས་ཀྱི་གླེགས་བམ་བཅས་བོད་ལ་བསྒྱུར་བ་ཡིན། །
བཙན་པོའི་དུས་སྐབས་སུ་བོད་ལ་ཡི་གེ་བྱུང་བ་དང་མི་རིགས་གཞན་གྱི་
རིག་གནས་ནང་འདྲེན་བྱེད་པ་ལ་བརྟེན་ནས། སྔ་ན་མེད་པའི་ཡིག་ཐོག་རྩོམ་
རིག་དང་འགྱུར་རྩོམ་མང་དུ་བྱུང་བ་དེས་སྐབས་དེའི་བོད་ཀྱི་རྩོམ་རིག་ཕུན་སུམ་
ཚོགས་པོར་གྱུར་པ་དང་ཁྱད་པར་དུ། རྒྱ་གར་གྱི་རྩོམ་རིག་སྣ་ཚོགས་བོད་ལ་
བསྒྱུར་བ་དེས་བོད་ལ་རྩོམ་ལུས་གསར་པ་མང་པོ་འབྱུང་བ་དང་བརྗོད་བྱ་སྣ་
མང་དུ་འགྱུར་བ། རྩོམ་རྩལ་ཇེ་མཐོར་འགྲོ་བ། རྩོམ་རིག་གི་སྐད་ཆ་ཚད་
ལྡན་ཅན་དུ་འགྱུར་བ་བཅས་ལ་མ་དཔེའི་ནུས་པ་གལ་ཆེན་སྙོན་དུ་མེད་པ་ཞིག་
ཐོན་པ་ཡིན།
གཉིས། བཙན་པོའི་དུས་རབས་ཀྱི་རྩོམ་རིག་གི་ཁྱད་ཆོས་གཙོ་བོ།
བཙན་པོའི་དུས་རབས་སུ་བོད་ཀྱི་སྤྱི་ཚོགས་ལམ་ལུགས་དང་ཆབ་སྲིད་ཀྱི་
དགོས་མཁོ། རིག་གནས་ནང་དོན། ཁྲིད་སྟོན་བསམ་བློ་བཅས་ལ་སྔ་ན་
མེད་པའི་འགྱུར་ལྡོག་ཆེན་པོ་བྱུང་ཞིང་། དེ་ལྟ་བུའི་གནས་ཚུལ་འོག་ཐོན་པའི་
རྩོམ་རིག་ལའང་ཁྱད་ཆོས་མི་འདྲ་བ་ཐོན་པ་འདི་ལྟར། །
༡. རྩོམ་རིག་འཕེལ་ཕྱོགས་ཀྱི་ཁྱད་ཆོས། མདོ་དབུས་མཐོ་སྒང་དུ་
235



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
འགྲོ་བ་མིའི་རིགས་བྱུང་བ་ནས་རྒྱལ་པོ་སྲོང་བཙན་སྒམ་པོའི་བར་དུ་བོད་མི་
རིགས་ལ་ད་ལྟའི་སྒྲ་སྦྱོར་ཡི་གེ་འདི་མེད་པས། རྩོམ་རིག་བརྩམས་ཆོས་ཚང་མ་
ངག་ཐོག་ནས་རྩོམ་ཞིང་སྤེལ་དགོས་པ་དང་། རྒྱལ་པོ་སྲོང་བཙན་གྱི་སྐུ་རིང་
ལ་བོད་ཀྱི་སྤྱི་ཚོགས་ལ་ཕྱོགས་ཡོངས་ནས་འགྱུར་ལྡོག་ཆེན་པོ་བྱུང་བའི་གནས་
ཚུལ་གསར་པའི་འོག་ཏུ་དབང་སྒྱུར་པའི་ཆབ་སྲིད་ལས་དོན་ལ་ཆོས་ལུགས་ཀྱི་
བསམ་བློ་གསར་པའི་དགོས་མཁོ་བྱུང་བ་དང་། དད་ལྡན་པ་རྣམས་ལ་ཆོས་
ལུགས་ཀྱི་རིགས་པའི་གཞུང་ལུགས་ཆ་ཚང་ཞིག་དང་ལྟ་བ་རྣམ་དག་ཅིག་མཁོ་བ།
ཤེས་ཡོན་ཅན་རྣམས་ལ་རྩོམ་རིག་གི་རོ་མྱོང་བ་དང་། རྩོམ་རིག་གསར་རྩོམ་
ལ་བློ་འཇུག་པར་སློབ་སྦྱོང་བྱེད་པའི་མ་དཔེ་ཞིག་དགོས་མཁོ་བྱུང་བ་བཅས་ཀྱི་
དབང་གིས། བོད་ཀྱི་ལོ་པཎ་དང་མཁས་པ་རྣམས་ཀྱང་བློ་སེམས་རྩེ་གཅིག་
གིས་རྒྱལ་བའི་བཀའ་བསྟན་དང་དེའི་ལྟ་བ་མཚོན་པའི་རྩོམ་རིག་བརྩམས་ཆོས་
བསྒྱུར་བའི་ལས་ལ་འབད་པས། རྩོམ་རིག་གི་འཕེལ་ཕྱོགས་གཙོ་བོའང་སྔར་
ཡོད་དམངས་ཁྲོད་རྩོམ་རིག་གི་རྨང་གཞིའི་སྟེང་ཡིག་ཐོག་བརྩམས་ཆོས་རྩོམ་
འགོ་ཚུགས་ཐོག མི་རིགས་གཞན་གྱི་རྩོམ་རིག་བརྩམས་ཆོས་འབོར་ཆེན་པོ་
ནང་དུ་འདྲེན་པའི་ཕྱོགས་སུ་འཁོར་ཡོད། །
༢. བརྗོད་བྱའི་ནང་དོན་གྱི་ཁྱད་ཆོས། ད་ལྟ་ང་ཚོའི་མཐོང་སྣང་དུ་
གྱུར་པའི་སྲོང་བཙན་སྔོན་གྱི་རྩོམ་རིག་བརྩམས་ཆོས་མང་ཆེ་བའི་བརྗོད་བྱའི་
ནང་དོན་ནི། སྲིད་པ་ཆགས་ཚུལ་དང་རང་བྱུང་ཁམས་ཆེན་པོའི་སྣང་ཚུལ་གྱི་
ངོས་འཛིན། འགྲོ་ བ་ མི་དང༌ རྒྱལ་ པོ། རུས་ཚན་ སོགས་ཀྱི་བྱུང་རབས།
སྤྱི་ཚོགས་ཀྱི་འཚོ་བ་སྤྱིར་བཏང་བ་བཅས་བརྗོད་པ་ཤས་ཆེ་ཞིང་། ཆོས་རྒྱལ་
236



༄༅།།བཙན་པོའི་དུས་རབས་ཀྱི་བོད་རྩོམ་རིག་གི་ཁྱད་ཆོས་གཙོ་བོ་འགའ་གླེང་བ། །
སྲོང་བཙན་སྒམ་པོ་ནས་ཁྲི་རལ་པ་ཅན་བར་དུ་བོད་ཀྱི་མཁས་པ་རྣམས་ཀྱིས་
ཉམས་སུ་མྱོང་བའི་བརྩམས་ཆོས་མང་ཆེ་ཤོས་ནི་ཐུབ་པའི་བཀའ་བསྟན་ཁྲོད་ཀྱི་
སྙན་ ངག་ དང༌། ལུགས་ ཀྱི་ བསྟན་ བཅོས། སྐྱེས་ རབས་ གཏམ་ རྒྱུད།
རྟོགས་བརྗོད་སོགས་དང༌། ཡང་ན་བརྩམས་ཆོས་དེ་དག་ལ་ལད་ཟློས་བྱེད་
པའམ་དེ་དག་གི་ཤུགས་རྐྱེན་འོག་བརྩམས་པའི་བོད་རྩོམ་ཡིན་པས། སྐབས་
དེའི་ཡིག་ཐོག་རྩོམ་རིག་གི་བརྗོད་བྱའི་ནང་དོན་གཙོ་བོའང་སངས་རྒྱས་བཅོམ་
ལྡན་འདས་ཀྱི་རྣམ་ཐར་དང་རིང་ལུགས། དེའི་རྗེས་འབྲངས་པའི་རྣམ་ཐར།
བྱང་ཆུབ་སེམས་དཔའ་དང་འཕགས་པའི་ལྷ། བོད་ཀྱི་རྒྱལ་བློན་དང་ཁོང་
རྣམ་པའི་ཆོས་སྲིད་ཀྱི་མཛད་པ་ཡིན་ཞིང་། ཐ་ན་ བོད་ཀྱི་ལོ་ རྒྱུས་བསྟན་
བཅོས་《བཀའ་ཆེམས་ ཀ་ ཁོལ་ མ་》དང༌། 《མ་ ཎི་ བཀའ་ འབུམ།》 《རྦ་
བཞེད་》སོགས་སུ་འཁོད་པའི་བྱུང་རིམ་ལ་ལའང་ཐུབ་པའི་སྐྱེས་རབས་དང་
བྱང་ཆུབ་སེམས་དཔའི་རྣམ་ཐར་ཡིན། འདི་ནི་བོད་ཀྱི་རྩོམ་རིག་ལོ་རྒྱུས་སྟེང་
གི་འཕོ་འགྱུར་ཆེན་པོ་ཞིག་ཡིན་ལ་སྐབས་དེའི་རྩོམ་རིག་ནང་དོན་གྱི་ཐུན་མོང་
མ་ཡིན་པའི་ཁྱད་ཆོས་ཤིག་ཀྱང་ཡིན་པར་སྙམ།
༣. རྩོམ་རིག་རྩོམ་སྲོལ་གྱི་ཁྱད་ཆོས། རྒྱ་གར་ནི་ཤེས་རིག་ལྡན་པའི་
གནའ་བོའི་རྒྱལ་ཁབ་ཅིག་ཡིན་ཐོག སྟོན་པ་རྒྱ་གར་དུ་བྱོན་ཞིང་བོད་ཀྱི་ཡི་
གེའི་ཁུངས་བཅོལ་སའང་རྒྱ་གར་གྱི་ཡི་གེ་ཡིན་པས། བཙན་པོའི་དུས་རབས་
སུ་བོད་ཀྱི་ཡར་བཙན་པོ་ནས་མར་འབངས་མི་ཕལ་པའི་བར་གྱི་དད་ལྡན་པ་
དང་མཁས་པ་ཚང་མས་རྒྱ་གར་ནི་འཕགས་པའི་ཡུལ་དུ་བརྩིས་ནས་དགའ་ཞེན་
དང་ཡིད་སྨོན་བྱེད་ ཅིང་། སྤྱི་ཚོགས་ཀྱི་ལམ་ལུགས་དང༌། ཁྲིམས་སྲོལ།
237



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
འཇལ་ཆས། མི་ཆོས་ཀུན་སྤྱོད་ཀྱི་ཚད་གཞི་སོགས་ཀྱང་རྒྱ་གར་ལེགས་པར་
བརྩི་བར་བརྟེན་རྒྱ་གར་ གྱི་ཡོད་ཚད་ལེགས་པར་འཛིན་པའི་དར་སྲོལ་ཞིག་
ཆགས་པ་རེད། སྤྱི་ཚོགས་ཀྱི་དར་སྲོལ་དེ་འདྲའི་ཁྲོད་དུ་ཡིག་ཐོག་རྩོམ་རིག་
རྩོམ་པར་ཉམས་མྱོང་ཞན་ཞིང་གཞུང་ལུགས་དཀོན་པའི་བོད་མཁས་རྣམས་
ཀྱིས་བོད་རང་གི་སྲོལ་རྒྱུན་དུ་གྱུར་པའི་དམངས་ཁྲོད་རྩོམ་རིག་གི་རྩོམ་སྟངས་
འཆར་ཡན་དང་འཕྲུལ་སྣང་ལ་བརྟེན་ནས་རང་བྱུང་གི་སྣང་ཚུལ་དང་སྟོབས་
ཤུགས་མི་གཤིས་ཅན་དུ་གཏོང་བ་དང་། མིའི་ལོ་རྒྱུས་ལྷ་སྒྲུང་ཅན་དུ་བསྒྱུར་
ཅིང༌། སྲོལ་རྒྱུན་གྱི་རིགས་ལམ་ལྟར་རང་མོས་ཀྱི་བརྩམས་ཆོས་འགྲུབ་པར་
བྱེད་པའི་རྩོམ་སྟངས་གཞི་བྱས་ཐོག རྒྱ་གར་གྱི་འགྱུར་རྩོམ་ལ་དཔེ་བལྟས་
ནས་རྩོམ་པར་བྱེད་པའི་སྲོལ་གསར་པ་ཞིག་ཀྱང་བྱུང་ཡོད་པ་རེད། །
༩. བརྗོད་བྱའི་བསྟན་དོན་གྱི་ཁྱད་ཆོས། སྲོང་བཙན་སྔོན་གྱི་རྩོམ་
རིག་མང་ཆེ་བ་ནི་བོད་འདི་ཤེས་རིག་ཆེས་ཆེར་མ་སྨིན་པའི་སྐབས་དང་ཡང་ན་
བོན་ལུགས་ཀྱི་ཁྲིད་སྟོན་འོག་བརྩམས་པ་ཞིག་ཡིན་པས། དེ་དག་གི་མཚོན་
དོན་གཙོ་བོའང་བོད་ཀྱི་མེས་པོ་རྣམས་ཀྱིས་རང་བྱུང་ཁམས་ཆེན་པོའི་ལྐོག་གྱུར་
དང་སྤྱི་ཚོགས་ཀྱི་སྣང་ཚུལ་ལ་རྟོག་ཞིབ་བྱེད་པའི་སྙིང་སྟོབས་དང་། ཕྱུ་དང་
གནམ་ལ་དད་པའི་གནའ་བོའི་བོད་ཀྱི་སྤྱི་སྲོལ་དང་བོན་གྱི་ལྟ་བ་བཅས་ཡིན་
ཡང་། རྒྱལ་པོ་སྲོང་བཙན་སྒམ་པོ་ནས་ཆོས་རྒྱལ་རིམ་བྱོན་གྱིས་བཀའ་དང་
ཁྲིམས་ལ་བརྟེན་ནས་ཐུབ་པའི་བཀའ་བསྟན་མང་པོ་བོད་དུ་བསྒྱུར་ཅིང་། སྐུ་
གསུང་ཐུགས་ གསུམ་ གྱི་ རྟེན་ བཞེངས་ནས་ནང༌པའི་བསྟན་ པ་ བོད་ལ་དར་
འཕེལ་བྱུང་བ་དང་ཆབས་ཅིག ནང་པ་སངས་རྒྱས་པའི་རིང་ལུགས་དེ་བོད་
238



-
---
༄༅།།བཙན་པོའི་དུས་རབས་ཀྱི་བོད་རྩོམ་རིག་གི་ཁྱད་ཆོས་གཙོ་བོ་འགའ་གླེང་བ།
ཀྱི་སྤྱི་འབངས་ཡོངས་ཀྱི་བསམ་སྦྱོར་ལ་ཁྲིད་སྟོན་བྱེད་པའི་རིགས་པའི་གཞུང་
ལུགས་སུ་གྱུར་པས། བཙན་པོའི་དུས་རབས་ཀྱི་ཡིག་ཐོག་རྩོམ་རིག་མང་ཆེ་
བའི་བརྗོད་བྱའི་བསྟན་དོན་ཡང་ནང་པ་སངས་རྒྱས་པའི་ལྟ་བ་ཡིན། འདི་ནི་
བོད་ཀྱི་སྤྱི་ཚོགས་འཕེལ་འགྱུར་བྱུང་བའི་མཐའ་འབྲས་ཡིན་ལ། སྐབས་དེའི་
བོད་ཀྱི་རྩོམ་རིག་གི་ཁྱད་ཆོས་ཤིག་ཀྱང་ཡིན།
༥. རྗོད་བྱེད་ཚིག་སྦྱོར་གྱི་ཁྱད་ཆོས། བཙན་པོའི་དུས་རབས་ཀྱི་རྩོམ་
རིག་བརྩམས་ཆོས་རྣམས་རྗོད་བྱེད་ཚིག་གི་ཆ་ནས་དབྱེ་ན་ཁག་གཉིས་ཡོད་དེ།
བཙན་པོའི་དུས་རབས་སུ་ཡི་གེར་བཀོད་ཅིང་སྐད་གསར་བཅད་གསུམ་པ་ལྟར་
མ་བཅོས་པའི་རིགས་དང་། བཙན་པོའི་དུས་རབས་སུ་བརྩམས་ཤིང་སྐད་
གསར་བཅད་གསུམ་པ་ལྟར་བཅོས་པའི་རིགས་གཉིས་ཡོད། དེ་དག་ཡི་གེར་
འགོད་པའི་དུས་མི་འདྲ་བའི་རྐྱེན་གྱིས། རྗོད་བྱེད་ཚིག་གི་ཁྱད་ཆོས་ཀྱང་མི་
འདྲ། 《ཏུན་ཧོང་གཏེར་ཡིག་》དང་རྡོ་རིང་ཡི་གེ། བྲག་བརྐོས་ཡི་གེ་སོགས་
ནི་བཙན་པོའི་དུས་རབས་སུ་ཡི་གེར་བཀོད་ཅིང་བཀས་བཅད་གསུམ་པ་ལྟར་མ་
བཅོས་པས། དེར་མིང་གཞིའི་ཕོ་ཡིག་ཀ་ཅ་ཏ་པ་ཙ་དང་མ་ནིང་ཡི་གེ་ཁ་ཆ་ཐ་
ཕ་ཚ་རྣམས་ཕན་ཚུན་བརྗེ་རེས་བྱེད་པ་དང༌། མིང་གཞིར་གྱུར་པའི་སྒྲ་ལྡན་
གྱི་མ་ནིང་ཡི་གེ་འགའ་དང་སྒྲ་མེད་ཀྱི་ཡི་གེ་རེ་འགའ་ཕན་ཚུན་བརྗེ་རེས་བྱས་
པའི་གནས་ཚུལ་ཡོད་ལ། རྗེས་འཇུག་ཡི་གེ་ད་དང་ན་གཉིས་ཕན་ཚུན་བརྗེ་
རེས་བྱེད་པའི་སྲོལ་ཡང་ཡོད་པ་རེད། དེ་མིན་གི་གུ་ལྡོག་པ་ཅན་དང༌། གང་
ལ་གག་དང་སོགས་པ་ལ་སྩོགས་པ་རྫོགས་སོ་ལ་རྫོགས་སྒོ། མི་མིན་མེད་ལ་མྱི་
མྱིན་མེད་ཟེར་བ་ལ་སོགས་པའི་བརྡ་རྙིང་མང་བ་དང་། ཚིག་བསྡུས་ཤིང་དོན་
239



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས། །
ཟབ་པ་སོགས་སྐབས་དེའི་དུས་རབས་ཀྱི་ཁྱད་ཆོས་ལྡན་པ་ཡིན། སྙན་རྩོམ་
དང་། རྣམ་ ཐར། ལོ་ རྒྱུས་ བསྟན་ བཅོས། དམངས་ ཁྲོད་ རྩོམ་ རིག
འགྱུར་རྩོམ་བཅས་ནི་བཙན་པོའི་དུས་རབས་སུ་ཡི་གེར་བཀོད་པ་ཡིན་ཡང་།
ལ་ལ་སྐད་གསར་བཅད་ཀྱིས་བཅོས་ཤིང་། ལ་ལ་བསྟན་པ་ཕྱི་དར་སྐབས་སུ་
གཏེར་ནས་འདོན་པའི་དུས་སྐབས་དེའི་སྐད་དུ་བཤུས་ནས་འགྲེམ་སྤེལ་བྱས་པ་
ཡིན་པས། བརྡ་རྙིང་དང་མངོན་བརྗོད་ཀྱིས་དེ་འདྲ་མ་བཅིངས་པར་ཚིག་
སྦྱོར་སྙན་ཞིང་བརྗོད་བདེ་ལ། བརྗོད་དོན་རྟོགས་སླ་བ་སྟེ་བསྟན་པ་ཕྱི་དར་
དུས་ཀྱི་སྐད་ཆའི་ཁྱད་ཆོས་ལྡན་པ་ལས། བཙན་པོའི་དུས་རབས་ཀྱི་སྐད་ཆའི་
ཁྱད་ཆོས་མེད་པ་འདྲའོ། །
གསུམ། བཙན་པོའི་དུས་རབས་ཀྱི་རྩོམ་རིག་འཕེལ་འགྱུར་
ལས་ཐོན་པའི་ཉམས་མྱོང་དང་བསླབ་བྱ།
དེ་ཡང་རྒྱལ་པོ་སྲོང་བཙན་སྒམ་པོའི་སྔོན་དུ་བོད་ལ་ངག་ཐོག་གི་རྩོམ་རིག་
ལས་མེད་ཀྱང་། སྲོང་བཙན་སྒམ་པོ་བོད་ཀྱི་བཙན་པོའི་ཁྲི་ལ་མངའ་གསོལ་
རྗེས། ཆོས་སྲིད་ཟུང་གི་འཕྲིན་ལས་སྤེལ་བར་སྒྲ་སྦྱོར་གྱི་ཡི་གེ་ཞིག་ངེས་པར་
དགོས་པ་མཁྱེན་ནས་སྒྲ་སྦྱོར་ཡི་གེའི་སྲོལ་བཏོད་ཅིང་། དེ་ལ་བརྟེན་ནས་རྒྱལ་
པོའི་བཀའ་བསྟན་དང་རྩོམ་རིག་སྣ་ཚོགས་སྔོན་ཐོན་གྱི་ཚན་རིག་ལག་རྩལ་
སོགས་བོད་དུ་བསྒྱུར་པས། བོད་ཀྱི་ཆབ་དཔལ་རིག་གསུམ་འཕེལ་རྒྱས་སུ་
240



༄༅།།བཙན་པོའི་དུས་རབས་ཀྱི་བོད་རྩོམ་རིག་གི་ཁྱད་ཆོས་གཙོ་བོ་འགའ་གླེང་བ།
ཕྱིན་ཞིང་། བོད་དུ་སྔ་ན་མེད་པའི་བསྒྱུར་རྩོམ་གྲངས་ལས་འདས་པ་ཐོན་པ་
དང་དེའི་ཤུགས་རྐྱེན་ནམ་བློ་བསྐྱེད་ལ་བརྟེན་ནས་རྩོམ་རིག་རྣམ་གྲངས་གསར་
པ་མང་པོ་བྱུང་བ་དང་། བོད་ཀྱི་རྩོམ་རིག་ཕུན་སུམ་ཚོགས་པོར་གྱུར་པ་དང་
རྩོམ་རྩལ་ཇེ་མཐོར་ཕྱིན་པ། སྒྱུ་རྩལ་ཇེ་ལེགས་སུ་གྱུར་པ། རྩོམ་རིག་ཚད་
ལྡན་ཅན་དུ་གྱུར་པ་བཅས་ལས། མི་རིགས་ཤིག་གི་རིག་ གནས་ རྩོམ་རིག་
འཕེལ་རྒྱས་སུ་འགྲོ་དགོས་ན་ངེས་པར་དུ་མི་རིགས་དེའི་སྐད་ཆའི་ཐུན་མིན་གྱི་
ཁྱད་ཆོས་མཚོན་ཐུབ་པའི་ཡི་གེ་ཞིག་དགོས་ཤིང༌། མི་རིགས་རང་གི་མི་རབས་
དུ་མའི་ཐུན་མོང་གི་བློ་གྲོས་རྩལ་ལས་ཐོན་པའི་དམངས་ཁྲོད་རྩོམ་རིག་གི་རྨང་
གཞིའི་སྟེང་། འཛམ་གླིང་སྤྱི་ལ་ཁྱབ་པའི་རྩོམ་རིག་གཞུང་ལུགས་དང་སྔོན་
ཐོན་མི་རིགས་གཞན་གྱི་རྩོམ་རིག་བརྩམས་ཆོས་སྣ་ཚོགས་བསྒྱུར་དགོས་པར་མ་
ཟད། དེར་སློབ་སྦྱོང་བྱས་ནས་མི་རིགས་རང་གི་སེམས་ཁམས་དང་མཛེས་
དཔྱོད་ཀྱི་ལྟ་བ། རོ་མྱོང་བྱེད་སྟངས། སྐད་ཆའི་སྒྱུ་རྩལ་སོགས་དང་མཐུན་
པའི་ལེགས་ཆ་རྣམས་དང་ལེན་དང་འདོན་སྤེལ་བྱེད་དགོས། དེ་ལྟར་བྱས་ཚེ་
ད་གཟོད་མི་རིགས་དེའི་རྩོམ་རིག་སྔ་ན་མེད་པའི་འཕེལ་རྒྱས་ཆེན་པོ་འབྱུང་བ་
མངོན་པར་རྟོགས་ཐུབ་བོ། །
མཆན་འགྲེལ།
@1981ལོའི་ཟླ་5པར་མི་རིགས་དཔེ་སྐྲུན་ཁང་གིས་པར་དུ་བསྐྲུན་པའི་《རྒྱལ་
རབས་གསལ་བའི་མེ་ལོང་》དུ་འཁོད་ཡོད། །
(21982ལོའི་ཟླ་8པར་སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བཏབ་པའི
241



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
《བོད་དུ་རིག་གནས་དར་ཚུལ་མདོར་བསྡུས་བཤད་པ་》ལས་གསལ།
3@རྡོ་རིང་འདི་གཉིས་བོད་ཀྱི་བཙན་པོ་ཁྲི་སྲོང་ལྡེ་བཙན་གྱི་སྐུ་རིང་ལ་བཙུགས་
པ་ཡིན། །
(5)རྡོ་རིང་འདི་གཉིས་བོད་ཀྱི་བཙན་པོ་ཁྲི་ལྡེ་སྲོང་བཙན་གྱི་སྐུ་རིང་ལ་བཙུགས་
པ་ཡིན།
©རྡོ་རིང་འདི་བཙན་པོ་ཁྲི་ལྡེ་སྲོང་བཙན་སྐུ་གཤེགས་ནས་བང་སོ་བརྩིགས་དུས་
བཙུགས་པ་ཡིན།
®(9རྡོ་རིང་འདི་གཉིས་བོད་ཀྱི་བཙན་པོ་ཁྲི་རལ་པ་ཅན་གྱི་སྐུ་རིང་ལ་བཙུགས་པ་
ཡིན།
0000སྙན་རྩོམ་འདི་གཉིས་བདེ་བྱེད་བདག་པོ་དང་མཐོ་བཙུན་གྲུབ་རྗེ་གཉིས་ཀྱིས་
བརྩམས་ཤིང་། བཙན་པོ་ཁྲི་སྲོང་ལྡེ་བཙན་སྐབས་ཀྱི་ལོ་ཙཱ་བ་བན་དེ་རྨ་རིན་ཆེན་མཆོག་
གིས་བསྒྱུར། །
02སློབ་དཔོན་དཔའ་བོས་བརྩམས་ཤིང་ཞུ་ཆེན་གྱི་ལོ་ཙཱ་བ་བནྡེ་མཉྫ་ཤཱི་ཝརྨས་
བསྒྱུར།
03སློབ་དཔོན་འཕགས་པ་ཀླུ་སྒྲུབ་ཀྱིས་བརྩམས་ཤིང་བཙན་པོ་ཁྲི་སྲོང་ལྡེ་བཙན་
སྐབས་ཀྱི་ལོ་ཙཱ་བ་སྐ་བ་དཔལ་བརྩེགས་ཀྱིས་བསྒྱུར། །
d d) 06 སློབ་དཔོན་འཕགས་པ་ཀླུ་སྒྲུབ་ཀྱིས་བརྩམས་ཤིང་བཙན་པོ་ཁྲི་སྲོང་ལྡེ་
བཙན་སྐབས་ཀྱི་ལོ་ཙཱ་བ་སྐ་བ་དཔལ་བརྩེགས་དང་ཞང་ཡེ་ཤེས་སྡེས་བསྒྱུར། །
0)བཙན་པོ་ཁྲི་རལ་པ་ཅན་སྐབས་ཀྱི་ལོ་ཙཱ་བ་འགོས་ཆོས་གྲུབ་ཀྱིས་བསྒྱུར།
འ8འབྱེདུམ་པ་དེ་དག་ནི་བསྟན་པ་སྔ་དར་གྱི་ལོ་ཙཱ་བ་དཔལ་གྱི་ལྷུན་པོ་སོགས་ཀྱིས་
བསྒྱུར་ཅིང་བོད་ཀྱི་གནའ་རབས་སྒྲུང་གཏམ་《རྒྱལ་བུ་དྲི་མེད་ཀུན་ལྡན་གྱི་རྣམ་ཐར་》གྱི་
བརྗོད་བྱའི་ས་བོན་ཏེ། 《འཕགས་པ་ནོར་བུ་དོན་གྲུབ་ཀྱི་མདོ་》དང༌། 《ཆོས་རྒྱལ་
242



༄༅།།བཙན་པོའི་དུས་རབས་ཀྱི་བོད་རྩོམ་རིག་གི་ཁྱད་ཆོས་གཙོ་བོ་འགའ་གླེང་བ།
ནོར་བཟང་གི་རྣམ་ཐར་》གྱི་བརྗོད་བྱའི་ས་བོན་《རྒྱལ་པོ་ནོར་བཟང་གི་སྐྱེས་རབས་》
སོགས་སྟོན་པའི་སྐྱེས་རབས་མང་དུ་བཞུགས་ཡོད།
©བསྟན་པ་སྔ་དར་གྱི་ལོ་ཙཱ་བ་བནྡེ་ཝ་ཙནྡས་བསྒྱུར།
@3མི་རིགས་དཔེ་སྐྲུན་ཁང་གིས་པར་དུ་བསྐྲུན་པའི་《ཏུན་ཧོང་ནས་ཐོན་པའི་
བོད་ཀྱི་ལོ་རྒྱུས་ཡིག་ཆ་》ལས་གསལ།
2བསྟན་པ་སྔ་དར་གྱི་ལོ་ཙཱ་བ་དྷརྨ་ཏཱ་ཤཱ་ལས་བསྒྱུར། །
《ཐང་ཡིག་རྙིང་མ་》ལས་གླེགས་བམ་དེ་དག་བུ་ཡིག་ཏུ་བྲིས་ནས་བོད་ལ་
གནང་བར་འཁོད་ཡོད།
243



༄༅།།བོད་ཀྱི་གནའ་རབས་རྩོམ་ལུས་ལྡེའུ་གླེང་བ།
དེ་ཡང་བོད་ཀྱི་ལོ་རྒྱུས་ཡིག་ཚང་མང་པོ་ལས། “ ལྷ་ཐོ་ཐོ་རི་གཉན་
བཙན་གྱི་ཡར་སྔོན་དུ་བོད་ཀྱི་ཆབ་སྲིད་སྒྲུང་ལྡེའུ་བོན་གསུམ་གྱིས་བསྐྱངས་”0
ཞེས་འཁོད་པ་ལྟར་ན། གནའ་བོའི་དུས་སུ་ལྡེའུ་ཞེས་པ་དེ་ཆེས་ཆེར་དར་ཡོད་
པ་མ་ཟད། སྐབས་དེའི་ཆབ་སྲིད་ལ་ཞབས་འདེགས་ཞུ་བའི་ལག་ཆ་གལ་ཆེན་
ཞིག་ཏུ་གྱུར་ཅིང་། བོད་ཀྱི་གནའ་རབས་རྩོམ་བྱུང་ལོ་རྒྱུས་སྟེང་གོ་གནས་གལ་
ཆེན་ཟིན་ཡོད་པ་རེད། ཡིན་ཡང་གནའ་དང་དེང་གི་མཁས་པ་སོ་སོས་དེར་
ངོས་འཛིན་ཚུལ་ཅུང་ཟད་མི་འདྲ་བས། བོད་ཀྱི་དམངས་ཁྲོད་རྩོམ་རིག་དང་
རྩོམ་བྱུང་ལོ་རྒྱུས་སློབ་ཁྲིད་བྱེད་པར་དཀའ་ ངལ་ངེས་ ཅན་ཞིག་བཟོས་ཡོད།
དེས་ན་ལྡེའུ་ལ་ཞིབ་འཇུག་བྱས་ནས་དེའི་རྣམ་པ་དང་ཁྱད་ཆོས་སོགས་ཇི་བཞིན་
དུ་གསལ་པོ་རྟོགས་ཐུབ་པར་བྱ་རྒྱུ་ནི་གལ་འགངས་ཆེ་བའི་གནད་དོན་ཞིག་ཏུ་
མཐོང་ནས་འདིར་ཅུང་ཟད་སྤྲོས་ན།
་གཅིག
ལྡེའུ་ཞེས་པའི་གོ་དོན་བཤད་པ།
གནའ་བོའི་དུས་སུ་བོད་ལ་དར་ཁྱབ་ཆེ་བའི་ལྡེའུ་ཞེས་པ་དེ་གང་འདྲ་ཡིན་
པའི་སྐོར་ལ་བཞེད་ཚུལ་མི་འདྲ་བ་འགའ་ཡོད་དེ། ལྡེའུ་དང་གབ་ཚིག་གཉིས་
244



༄༅།།བོད་ཀྱི་གནའ་རབས་རྩོམ་ལུས་ལྡེའུ་གླེང་བ།
གཅིག་ཡིན་ཟེར་བ་དང༌། ལྡེའུ་ནི་གནའ་བོའི་དུས་སུ་དར་ཁྱབ་ཆེ་བའི་གསང་
གནད་སྟོན་པའི་རིག་པ་ཞིག་ཡིན་ཟེར་བ། ལྡེའུ་ནི་གདོད་མའི་ཆོས་ལུགས་
ཤིག་ཡིན་ཟེར་བ། ཡང་ན། གླུ་ཁེད་དང་། གླུ་མདུད། མགུར་གླུ་དང་
མོ་ཚིག་ ཁག་ གཅིག་ ཀྱང་ལྡེའུར་གཏོགས་ ཞེས་ པ་ སོགས་ སྣ་ཚོགས་ ཤིག་སྣང་།
བོད་ཀྱི་ལོ་རྒྱུས་ཡིག་ཚང་སྔ་ཤོས་《བཀའ་ཆེམས་ཀ་ཁོལ་མ་》ལས། “ ལྡེའུ་
ཡང་སྟེང་ན་དབུ་ ཉི་ མ་ བ། འོག་ན་ཆུ་ ཆར་ ཅི་ ཡིན་ བྱ་ བས་ སྣ་ དྲངས་པ།
ཐེམ་སྙེར་སྦ་བ་ཕྱིས་ཅི་ཡིན། དམར་པོ་སྤུ་མེད་བཅུག་ཅིང་བྱུང་། སེར་པོ་
མགོ་ཆེ་བསྐྱེད་ཅིང་རྒྱུགས་ཅི་ཡིན། བྱ་བ་ལ་སོགས་པ་ནུབ་བྱང་མཚམས་ཀྱི་
པང་ན་གཟུགས་བརྙན་དུ་བཀོད་ནས་ཡོད་”ཅེས་ལྡེའུ་དེ་ཇི་འདྲ་ཞིག་ཡིན་པའི་
མཚན་གཞི་གསལ་པོར་འཁོད་པ་དང་། 《སྙན་ངག་མེ་ལོང་གི་སྤྱི་དོན་སྡེབ་
ལེགས་རིག་པའི་འཆར་སྒོ་》ལས་ཀྱང་། “གནའ་དུས་བོད་རྒྱལ་སྲོང་བཙན་
སྒམ་པོའི་ཡན་ཆོད་དུ་བོད་ལ་ཡི་གེ་མེད་པའི་རིང་ལ་རྒྱལ་སྲིད་བོན་སྒྲུང་ལྡེའུ་
གསུམ་གྱིས་བསྐྱངས་ཞེས་པའི་ནང་ཚན་གྱི་ལྡེའུ་ནི་ཁེད་ཀྱི་བརྡ་རྙིང་ཡིན་” ཞེས་
ལྡེའུ་དེ་ཁེད་དུ་ངོས་བཟུང་བ་ལྟར་ན། གོང་གསལ་གྱི་བཞེད་པ་སོ་སོ་ནི་ལྡེའུ་
ཞེས་པའི་ཁྱད་ཆོས་བྱེ་བྲག་པའི་ངོས་ནས་བརྗོད་པའི་ལྟ་བ་རྐྱང་རྐྱང་སྟེ། དང་
པོ་ནི་རྒྱུན་འབའ་ཞིག་ངོས་ནས་བརྗོད་པ་དང༌། གཉིས་པ་ནི་བྱེད་ནུས་ཀྱི་སྒོ་
ནས་བརྗོད་པ་ཡིན་ལ། གསུམ་པ་ནི་བརྗོད་བྱའི་ནང་དོན་གྱི་ཆ་ནས་བརྗོད་པ།
བཞི་པ་ནི་གཙོ་བོ་འགྲོ་ཕྱོགས་ཀྱི་ངོས་ནས་བརྗོད་པ་ཡིན་པས། ཕྱོགས་ལྷུང་གི་
གཏམ་དུ་གྱུར་པ་རེད། དེས་ན་《བཀའ་ཆེམས་ཀ་ཁོལ་མ་》ནང་དུ་འཁོད་
པའི་ལྡེའུ་དེ་ལྡེའུ་ཚད་མ་ཡིན་པ་གཞི་བྱས་ནས་དཔྱད་ན། ལྡེའུ་ནི་བརྗོད་བྱ་
245



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
དངོས་དེ་སྦ་ཞིང་གབ་པའི་ཚུལ་གྱིས་བརྗོད་པའི་ཚིག་རྒྱན་ཅན། གསང་བའི་
ཟབ་གནད་སྟོན་པའི་བྱེད་ནུས་ཅན། དུས་རབས་སོ་སོ་འདུས་པའི་བརྗོད་
དོན་ཅན། དྲི་བའི་ལམ་ནས་བརྗོད་པའི་འགྲོ་ཕྱོགས་ཅན། མདོར་ན། རྩེ་
མཚར་སོགས་ཉམས་ལྡན་ཚིག་གི་སྦྱོར་བ་ལ་བརྟེན་ནས། བརྗོད་བྱ་དངོས་དེ་
སྦ་ཞིང་དྲི་བ་དྲིས་ལན་གྱི་ཚུལ་གྱིས་སྟོན་པའི་རྩོམ་གྱི་རྣམ་པ་ཞིག་སྟེ་ཁེད་དང་
ཀུན་ནས་མཚུངས་སོ། །
གཉིས།
ལྡེའུ་ཞེས་པའི་ནུས་པ་བཤད་པ།
ལྡེའུ་ནི་གོང་དུ་བརྗོད་པ་ལྟར་བོད་གནའ་རབས་ཀྱི་རྩོམ་རིག་གི་རྣམ་པ་
ཞིག་ཡིན་ན། དེར་མཛེས་དཔྱོད་ཀྱི་རིན་ཐང་དང་རོ་མྱོང་གི་རིན་ཐང་ངེས་
ཅན་ཞིག་ལྡན་པར་མ་ཟད། ཆབ་སྲིད་སྒྲུང་ལྡེའུ་བོན་གསུམ་གྱིས་བསྐྱངས་
ཟེར་བར་དམིགས་ན། ལྡེའུ་ཞེས་པའི་མཛེས་དཔྱོད་ཀྱི་རིན་ཐང་དང་རོ་མྱོང་
གི་རིན་ཐང་སྤྱད་ནས་ཆབ་སྲིད་སྐྱོང་བར་ཞབས་འདེགས་ཞུས་པ་རེད། དེས་
ན་ཁེད་བཤད་ནས་ཆབ་སྲིད་ཇི་ལྟར་བསྐྱངས་པ་ཡིན་ཟེར་ན། ཞིབ་འཇུག་པ་
ཁ་ཤས་ཀྱིས་《སྲིད་པ་ཆགས་གླུ་》ལས། ཨ་ཆགས་ཆགས་ལ་ཆགས་དགུ་ཡོད།
ཆགས་དགུ་མ་ཁེད་ སྡེ་དགུ་དགོས། ཞེས་པ་དང༌། 《ཨ་མཚར་མཚར་ལ་
མཚར་དགུ་》ལས། ཨ་མཚར་མཚར་ལ་མཚར་དགུ་ཡོད། མཚར་དགུ་མ་
ཁེད་རུ་དགུ་དགོས། ཞེས་པར་དམིགས་ནས། ལྡེའུ་བཤད་ནས་རྒྱན་འཇོག་
སྐབས་ཆབ་སྲིད་ཀྱི་མངའ་དབང་རྒྱན་རྟེན་དུ་བཞག་པར་འདོད་ལ། གླིང་གེ་
246



༄༅།།བོད་ཀྱི་གནའ་རབས་རྩོམ་ལུས་ལྡེའུ་གླེང་བ།
སར་རྒྱལ་པོའི་སྒྲུང་《རྟ་རྒྱུགས་རྒྱལ་འཇོག་》ལས། གླིང་གི་རྒྱལ་སྲིད་རྒྱུན་རྟེན་
དུ་འཇོག་པ་ལ་བརྟགས་ན། འདོད་ཚུལ་དེ་ལྟར་བཞེད་པར་གནས་ལུགས་
མེད་པའང་མིན་མོད། བདག་གིས་ གནད་དོན་འདི་རྣམ་པར་འབྱེད་པའི་
ཆེད་དུ་དེ་སྔ་དུང་དཀར་བློ་བཟང་འཕྲིན་ལས་མཆོག་ལ་བཀའ་འདྲི་ཞུས་པའི་
ལན་དུ། ཁོང་གིས་ཡིག་ཐོག་ནས། ལྡེའུས་ཆབ་སྲིད་བསྐྱངས་ཞེས་པའི་གོ་
དོན། དེ་དུས་བོད་ཡིག་ཐོན་མེད་སྟབས་ཡི་གེ་ལ་བརྟེན་ནས་མི་རྣམས་སློབ་
གསོ་བྱེད་ཐབས་བྲལ་བས། ཤེས་རིག་ཡར་རྒྱས་གཏོང་ཐབས་སུ་གབ་ཚིག་ལ་
བརྟེན་ནས་ དྲི་ བ་ བཏོན་ ཏེ། དེའི་ ལན་ གཟུགས་ སྣང་ ཅན་ གྱི་ རི་ མོའམ།
ཡང་ན་དངོས་པོ་འདི་དང་དེ་ཡིན་ཞེས་དྲི་བ་བཀོད་པ་པོས་ལན་མདོར་བསྡུས་
སུ་འདེབས་པ་ཞིག་ཡིན་པས་བྱ་ཐབས་དེ་ལ་བརྟེན་ནས་ཤེས་རིག་འཕེལ་བའི་བློ་
སྒོ་ཕྱེ་ བ་ ལ་ ལྡེའུ་ ལ་ བརྟེན་ ནས་ ཆབ་ སྲིད་ བསྐྱངས་ ཞེས་ བརྗོད་ དམ་ སྙམ།
གསུངས་ཤིང་། 《བཀའ་ཆེམས་ཀ་ཁོལ་མ་》ལས། “ ལུང་གི་ཆོས་གོ་བར་བྱ་
བའི་ཕྱིར་སྒྲུང་བསྟན། རིག་པའི་ཆོས་གོ་བར་བྱ་བའི་ཕྱིར་ལྡེའུ་བསྟན་”ཞེས་
པ་དང་། 《མཁས་པའི་དགའ་སྟོན་》ལས། “ མདོ་སྡེ་འབྱུང་བའི་ལྟས་སུ་
སྒྲུང་རྣམས་དར། མངོན་པའི་སྡེ་སྣོད་འབྱུང་བའི་ལྟས་སུ་ལྡེའུ་སྤྲོད། དེ་
ཡིས་བོད་རྣམས་ཅུང་ཟད་བློ་ཁ་ཕྱེ་”ཞེས་པར་དམིགས་ན། གོང་གསལ་དུང་
དཀར་རིན་པོ་ཆེའི་གསུང་དེ་ནི་གནད་དུ་འཁེལ་བའི་བཀའ་ལན་ཡིན་པ་སྨྲོས་ཅི་
དགོས། ཤེས་རིག་དམན་ཞིང་ཡི་གེ་ལ་བརྟེན་ནས་སློབ་གསོ་བྱེད་ཐབས་མེད་
པ་དང༌། མི་རྣམས་ཀྱི་རིག་པའི་རྩལ་ཁ་འབྱེད་པའི་ཏེན་ཙི་རོལ་རྩེད་མེད་ལ།
དེང་རབས་ལྟ་བུའི་རྩོམ་རིག་གི་རྣམ་པ་ཕུན་སུམ་ཚོགས་པོ་དང་། བརྙན་
247



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
འཕྲིན་དང་རྒྱང་བསྒྲགས་ལེ་ཚན་ཡང་ཉམས་སུ་མྱོང་རྒྱུ་མེད་པའི་གནའ་རབས་
སུ་སྨད་ནས་སྤྱང་ མོས་ ཁ་ གདངས་ན། སྟོད་ནས་ ཕྱུག་པོའི་ལུག་འདྲོག་གི།
ཅི་ཁེད། ཅེས་ པའི་ ལན་ དུ་ སྐྱ་ རེངས་ ཤར་ བ་ ཡིན་ ཞེས་ བཤད་ པ་ དང༌།
གཅིག་མེད་ན་བྱ་ཐབས་ཆག གསུམ་ཡོད་ན་བྱ་ཐབས་ཆག ཅི་ཡིན་ཞེས་
པར། མི་གཞན་ཡོད་ན་ཕོ་མོ་དགའ་མགུར་མི་རོལ་པར་བསྟན་པ་ཡིན་ཟེར་བ།
ཐོག་ནས་ལུག་ཆུང་རྩེད་རྩེད། འོག་ནས་ཁ་བ་འབབ་འབབ། ཅི་ཁེད་ཟེར་
པར། རྩམ་པ་བཏགས་པའི་དོན་ཡིན་ཞེས་ལན་འདེབས་པ། དབྱར་གྱི་དུས་
སུ་སྐམ་ཞིག་བཤས། མཁལ་ཚིལ་ཡར་ལ་ལེན་རྒྱུ་ཡོད། སྟོད་ཚིལ་ཉི་མར་
སྐེམ་རྒྱུ་ཡོད། ཆུ་སེར་མར་ལ་འཕོ་རྒྱུ་ཡོད། ཅི་ཁེད་ཅེས་ན། འོ་མ་དཀྲོག་
པའི་དོན་ཡིན་ཞེས་པ་ལ་སོགས་པའི་ལྡེའུ་སྤྲད་ན། མི་རྣམས་ལ་མཛེས་སྡུག་
དང༌། དགའ་ མགུ། སྤྲོ་སྐྱིད། རྩེད་མཚར། སོས་དལ་ བག་ ཕེབས་
བཅས་ཀྱི་དཔལ་དང་ལོངས་སྤྱོད་ཕུན་སུམ་ཚོགས་པ་ཞིག་སྟེར་ཐུབ་ཡོད་པ་མ་
ཟད། དུས་སྐབས་མི་འདྲ་བ་དང་སྤྱི་ཚོགས་མི་འདྲ་བའི་ལོ་རྒྱུས་ཀྱི་ཁྱད་ཆོས་
དང་དངོས་ཡོད་ཀྱི་བྱ་དངོས་རྟོག་པར་བྱེད་ཅིང་། མི་རྣམས་ཀྱི་མཐོང་རྒྱ་ཇེ་
ཆེ་དང་འཚོ་བའི་ཤེས་བྱ་ཇེ་མང་དུ་བཏང་ལ། ལྡེའུ་ཞེས་པ་དེའི་འཚོ་བའི་
དཔེ་རིས་སྣ་ཚོགས་ལས་ཅི་ཞིག་ནི་དངོས་མ་དང༌། དགེ་བ། མཛེས་པ་ཡིན་
པ་དང་། ཅི་ཞིག་ནི་རྫུན་མ་དང༌། ངན་པ། བཙོག་པ་ཡིན་པ། ཅི་ཞིག་
ལ་ཁས་ལེན་དང་བསྟོད་བསྔགས་བྱེད་ཅིང༌། ཅི་ཞིག་ལ་ངོ་རྒོལ་དང་དགག་པ་
རྒྱག་དགོས་པ་མངོན་པར་བསྟན་ནས། མི་རྣམས་ཀྱི་བསམ་བློའི་འདུ་ཤེས་
དང༌། ཀུན་སྤྱོད། འཚོ་བའི་ཚད་གཞི་བཅས་ལེགས་པོར་བསྒྱུར་པ་དང༌།
248



༄༅།།བོད་ཀྱི་གནའ་རབས་རྩོམ་ལུས་ལྡེའུ་གླེང་བ།
དུས་ཡུན་རིང་བའི་ལག་ལེན་ཁྲོད་ཕྱོགས་སྡོམ་བྱས་པའི་ཐོན་སྐྱེད་ཀྱི་ཉམས་མྱོང་
དང་འཚོ་བའི་ཉམས་མྱོང་དེ་མི་རབས་རྗེས་མར་རྒྱུད་སྤེལ་བྱས་ནས། ཁོ་ཚོ་སྤྱི་
ཚོགས་ངེས་ཅན་ཞིག་གི་འཕེལ་རྒྱས་ཀྱི་རྗེས་སུ་ཆོད་ཅིང་། སྔ་རབས་པའི་
ཉམས་མྱོང་རྒྱུན་འཁྱོངས་བྱེད་པའི་རྨང་གཞིའི་སྟེང་འཕེལ་རྒྱས་གསར་པ་བྱུང༌
བ་དང་སྤྱི་ཚོགས་མདུན་དུ་སྐྱོད་པར་སྐུལ་འདེད་ཆེན་པོ་བྱས་པ། ཁྱད་པར་
བརྡ་ཐབས་ཙམ་གྱི་དྲི་བ་མང་པོ་བཏོན་ནས་དེའི་དོན་ཅི་ཡིན་པར་བསམ་བློ་
ཞིབ་མོ་གཏོང་དུ་འཇུག་པ་དེས་མི་རྣམས་དང་དགོས་སུ་ན་ཆུང་བྱིས་པ་རྣམས་
ཀྱི་རིག་པའི་རྩལ་ཁ་འབྱེད་པར་ཐད་ཀར་ནུས་པ་ཐོན་པས། ལྡེའུས་ཆབ་སྲིད་
བསྐྱངས་ཞེས་པ་རེད།
གསུམ། ལྡེའུ་དང་རྩོམ་ལུས་གཞན་གྱི་ཁྱད་པར་བཤད་པ།
གོང་དུ་བརྗོད་པ་ལྟར་ལྡེའུ་འགྲུབ་བྱེད་ལ་ལུས་ཀྱི་རྣམ་པ་དང་བརྗོད་བྱའི་
ནང་དོན། ཚིག་གི་རྒྱན། འགྲོ་ཕྱོགས་བཅས་བཞི་ཡོད་པ་ལས་བརྗོད་བྱའི་
ནང་དོན་དྲང་པོར་མི་བརྗོད་པར་གབ་པའམ་གསང་བའི་ཚིག་སྦྱོར་གཞན་སྤེལ་
ནས་སྟོན་པའི་རྒྱན་ནི། རྗོད་བྱེད་ཚིག་གི་ཕྲེང་བ་མཛེས་པར་བྱེད་པའི་ཆོས་
ཡིན་པས། བོད་ཀྱི་མགུར་གླུ་དང་མོ་ཚིག སྙན་ངག འཕྲིན་ཡིག ཀླུ་
མདུད་དམ་གླུ་ཁེད་སོགས་རྩོམ་རིག་གི་རྣམ་པ་ཀུན་ལ་ཁྱབ་པར་མ་ཟད། ལས་
དང་འགུལ་སྐྱོད་མི་ཉུང་བ་ཞིག་ལའང་ལྡེའུ་རྒྱུན་གྱི་ཉམས་རྨད་དུ་བྱུང་བ་ལྡན་
པ་ཡིན། འོན་ཀྱང་ལྡེའུ་རྒྱུན་གྱི་ཉམས་ལྡན་པ་ཙམ་གྱིས་ལྡེའུ་ཡིན་པར་བརྗོད་
249



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ན་《བཀའ་ཆེམས་ཀ་ཁོལ་མའི་》དངོས་བསྟན་གྱི་མཚན་གཞི་ལས་ཆེས་ཆེར་
བརྒལ་འགྲོ་བར་སྙམ། དཔེར་ན། སྲོང་བཙན་སྒམ་པོའི་སྲིང་མོ་སད་མ་
དཀར་གྱིས་རྒྱལ་པོ་སྲོང་བཙན་སྒམ་པོར་ངག་འཕྲིན་དུ་བླངས་པའི་མགུར་ལ།
མཆིལ་པའི་ནི་རུ་སྲུབས་ལ། ། སྟག་གི་ནི་ཤ་བཏགས་ཤིང༌། ། གཡས་སུ་ནི་
མ་ཡོ་ཤིག ། གཡོན་དུ་ནི་མ་རྡལ་ཆིག ། གཡས་སུ་ནི་ཡོ་བ་ན། ། སོ་བྱ་ནི་
གྲེ་བོ་ཆུང་། ། གཡོན་དུ་ནི་རྡལ་བ་ན། ། སྲམ་བུ་ནི་གོང་ཏེ་དངུལ། ། མར་
གྱི་ནི་ཆང་ཆང་ལ། ། གཡུར་གྱིས་ནི་མ་བནམས་ན། ། སང་ཕྱི་ནི་གནངས་
སླད་ན། ། སྲམ་ གྱིས་ནི་འཚལ་ཏ་རེ། ། ཉ་མོ་ནི་མཐོང་རྒོལ་ཞིག །
མཐོང་ རྒོལ་ ནི་ མཐོང་ ལ་ རྒོལ། ། མཆིལ་ པའི་ ནི་ སྣང༌ (སྣར) ཐོགས་
ཤིག ། ༄༅ཅེས་པ་ལྟ་བུར་མཚོན་ན། སད་མ་དཀར་གྱིས་ཞང་ཞུང་གི་རྒྱལ་
པོ་ལིག་མི་རྒྱ་བྱ་བ་དགྲོང་པའི་དུས་ལ་བབ་ཡོད། གལ་ཏེ་ད་ལྟ་ཉིད་དུ་མ་
བཀྲོངས་ན། རྒྱལ་ཁབ་གཞན་གྱིས་དབང་དུ་བསྡུ་ཉན་ཡོད་པས། དུས་ལས་
མ་ཡོལ་བར་མྱུར་དུ་བཀྲོངས་ཤིག་ཅེས་པའི་དམག་བརྡ་དེ་གཞན་ལ་གསང་བའི་
དོན་དུ་དྲང་པོར་མ་བརྗོད་པར་གབ་པའི་སྒོ་ནས་བསྟན་ཡོད་ཀྱང་། ལུས་ཀྱི་
རྣམ་པ་དང་འགྲོ་ཕྱོགས། དབྱངས་སུ་གྱེར་དགོས་མིན་སོགས་ ལྡེའུ་ དངོས་
དང་ཁྱད་པར་ཤིན་ཏུ་ཆེ་བ་ལྟ་བུ་རེད། །
མོ་ཚིག་ཁག་ཅིག་ཀྱང་རྒྱུན་གྱི་ཆ་ནས་ལྡེའུ་དང་ཀུན་ནས་མཚུངས་ཀྱང་།
ལུས་ཀྱི་རྣམ་པ་དང་དཔྱད་སྟངས་ལ་ཁྱད་པར་ཡོད་པ་སྟེ། 《ཏུན་ཧོང་གཏེར་
ཡིག་》ལས། ཀྱེ། མཚོ་རི་ནི་ལྕང་ཏོག་ན། ། གཡུ་བྱེའུ་ནི་བཀའ་རྩེས་
པ། ། བཀའ་ རྩལ་ ནི་ བཟང་ དགུར་ སྙན། ། དེང་ ཐོས་ དག་ སྐྱིད་ པའི་
250



༄༅།།བོད་ཀྱི་གནའ་རབས་རྩོམ་ལུས་ལྡེའུ་གླེང་བ།
ལྟས། ། ཞེས་པའི་མོ་ཚིག་ལ་མཚོན་ན། བརྗོད་བྱ་དངོས་ཏེ་གང་ཁྱོད་སྔ་
སོར་ནད་དང་། དགྲ། དབུལ་ཕོངས་སོགས་ཀྱི་དབང་དུ་གྱུར་ཀྱང་། ད་
ནས་ལེགས་པའི་ལམ་ལ་ཞུགས་ཏེ་བསམ་དོན་ཐམས་ཅད་ཡིད་བཞིན་དུ་འགྲུབ་
ངེས་རེད་ཅེས་པ་དེ་དྲང་པོའི་ལམ་ནས་མ་བརྗོད་པར། གཡུ་སྔོན་ཞུན་མ་
འཁྱིལ་བ་ཇི་བཞིན་སྔོ་ལྷམ་མེར་གཏམས་པའི་མཚོ་མོའི་འཇིངས་དབུས་སུ་ནེའུ་
གསིང་གཡུ་ལོ་རྒྱས་པའི་མཚོ་སྙིང་རི་བོ་འགྱིང་བ་དེར་སྔོ་ལྗང་ལོ་འདབ་རབ་ཏུ་
རྒྱས་པའི་ལྕང་སྡོང་ཞིག་སྐྱེས་ཤིང་། དེའི་ཡལ་གའི་སྟེང་གཡུ་མདོག་ལྡན་པའི་
བྱེའུ་ཞིག་ཅི་དགར་རྩེད་ཅིང་སྙན་པའི་སྒྲ་སྒྲོག་པ་དེ་ཐོས་པའི་སྐྱེ་བོ་རྣམས་སླན་
ཆད་བདེ་སྐྱིད་དང་ལྡན་པའི་ལྟས་སོ་ཞེས་གབ་པའི་སྒོ་ནས་བསྟན་ཡོད་ཀྱང་།
མོ་ཚིག་འདིའི་ལུས་ཀྱི་རྣམ་པ་ནི་ཚེག་ཁྱིམ་དོ་མཉམ་པའི་མགུར་ཚིག་དང་གཉིས་
སུ་མ་མཆིས་པ་དང་། དྲི་བ་དྲིས་ལན་མི་བྱེད་ལ་བློས་བརྟགས་ཀྱི་དགོས་པ་
ཡང་ལྟས་བཟང་ངན་བརྟག་པ་ཙམ་དུ་ཟད་པས་ལྡེའུ་དང་ཡོངས་སུ་མཚུངས་པ་
མིན། །
གབ་ཚིག་སྙན་ངག་ལ་མཚོན་ནའང་སྔོན་བྱོན་མཁས་པ་མང་པོས་ལྡེའུ་
དང་གཅིག་ཡིན་པར་གསུངས་ཀྱང་། ལྡེའུ་ནི་གདོད་མའི་དུས་ནས་བོད་མི་
རིགས་ཐུན་མོང་གི་བློ་གྲོས་རྩལ་ལས་ཐོན་པའི་ངག་རྩོམ་ཡིན་ཞིང་། གབ་ཚིག་
ནི་དུས་རབས་བཅུ་གསུམ་པའི་དུས་འགོར་རྒྱ་གར་གྱི་《སྙན་ངག་མེ་ལོང་》བོད་
དུ་འགྱུར་རྗེས་གཞུང་དེའི་དངོས་བསྟན་གྱི་ལུགས་ལྟར་སྦྱངས་བརྩོན་བྱས་ནས་
བརྩམས་པའི་མཁས་པའི་སྙན་ངག་ཡིན་པས། དེ་གཉིས་ཀུན་ནས་འདྲ་བ་མ་
ཡིན། དཔེར་ན། དམངས་ཁྲོད་ཀྱི་ལྡེའུ་སྟེ། སྐྱ་ག་ཁྲ་མོ་ཁུང་ལ་འཛུལ་
251



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཐལ། རྔ་སྒྲོ་ལེབ་མོས་ཁུང་སྒོ་བཅད་ཐལ། ཅི་ཁེད་ཅེས་པ་དང༌། ཁེད་
དམ་ལྡེའུ་དེ་ལས་བརྩམས་པའི་སྙན་ངག་སྟེ། །
དཀར་ནག་འོད་བཀྲག་མ་འདྲེས་སྐྱ་ག་མོ། །
རང་ཤོང་སྤྱིལ་བུར་བདེ་བླག་འཛུལ་བ་ན། །
གནག་སྣུམ་མདངས་མཚར་ངོམ་པའི་མཇུག་སྒྲོའི་ཕོན། །
སྒོ་སྲུང་མེལ་ཚེའི་རྣམ་པས་ཕྱི་ན་འགྲེང་། ། ཞེས་པ་དང་།
ནགས་འདབས་ཀྱི་གླ་བོ་ཁེར་ཉལ། ཅི་ཁེད་ཅེས་པ་དང་།
ཁེད་དེ་ལས་བརྩམས་པའི་མཁས་པའི་སྙན་ངག་སྟེ།
སུལ་བྲལ་ས་འཛིན་སྤོ་མཐོའི་ཉིན་སྲིབ་ཀྱི། །
ལྕུག་ཕྲན་སྟུག་པོར་འཛིངས་པའི་ནགས་འདབས་སུ། །
ཚིག་རྐྱང་འགྲེང་བའི་དྲི་ལྡན་རི་སྐྱེས་བུ། །
རྣོ་དབལ་ལྷགས་པའི་མདའ་ཡིས་འབིགས་པ་རྣོ། །༧
ཞེས་པ་རྣམས་གཤིབ་བསྡུར་བྱས་ན། དེ་དག་གི་བརྗོད་བྱའི་ནང་དོན་
དང་རྒྱན་འདྲ་ཡང་ཚིག་གི་སྦྱོར་བ་དང་རྣམ་པ། འགྲོ་ཕྱོགས་སོགས་ལ་ཁྱད་
པར་ཤིན་ཏུ་ཆེན་པོ་ཡོད། ཁེད་ཀྱི་ཚིག་གི་ཕྲེང་བར་ངེས་གཏན་མེད་པར་ཅུང་
ཟད་རང་དབང་ཅན་ཡིན་ཞིང་། གབ་ཚིག་སྙན་ངག་ནི་《སྙན་ངག་མེ་ལོང་》
གི་ལུགས་ ལྟར་ བརྩམས་ཤིང་། ཚེག་ཁྱིམ་ དོ་ མཉམ་ པའི་ཚིག་རྐང༌ བཞིའི་
བདག་ཉིད་ཅན་ཡིན་པ་དང༌། ཚིག་གི་སྦྱོར་བ་ཡང་ཁེད་རྗོད་བྱེད་ནི་དམངས་
ཁྲོད་ཀྱི་ངག་སྐད་ཉིད་ཡིན་ལ། གབ་ཚིག་ནི་སྙན་ངག་གི་ཚིག་སྦྱོར་ལ་བརྟེན་
ནས་བརྗོད་ཡོད། ཡང་བརྗོད་སྟངས་ལ་མཚོན་ནའང་ཁེད་ནི་ངེས་པར་དྲི་བ་
252



༄༅།།བོད་ཀྱི་གནའ་རབས་རྩོམ་ལུས་ལྡེའུ་གླེང་བ།
དྲིས་ལན་ གྱི་ ཚུལ་ གྱིས་ བརྗོད་ པ་ དང༌། གབ་ ཚིག་ ནི་ དེ་ལྟ་ མ་ ཡིན་ པས།
བཀླགས་མ་ཐག་མཁས་པ་ག་གེ་མོ་ཞིག་གིས་བརྩམས་པའི་སྙན་ངག་ཏུ་ངེས་ལ།
ཁེད་ལ་སྙན་ངག་རེད་ཅེ་ན་མཁྱེན་རབ་ཡངས་པ་རྣམས་ཀྱི་དགོད་བྲོའི་ཡུལ་དུ་
འགྲོ། འོ་ན་ལྔ་པ་ཆེན་མོ་དང་འབྲུག་ ཁམས་ སྤྲུལ་ སོགས་ སྔོན་བྱོན་མཁས་
དབང་རྣམ་པས་གབ་ཚིག་དང་ལྡེའུ་ནི་བརྡ་གསར་རྙིང་གི་ཁྱད་པར་རམ་དོན་
གཅིག་མིང་གི་རྣམ་གྲངས་ཡིན་པར་བཞེད་པ་ཅི་ཡིན་ཞེ་ན། དེ་ནི་རྒྱ་གར་གྱི་
《སྙན་ངག་མེ་ལོང་》གི་དངོས་བསྟན་གབ་ཚིག་གི་རྒྱུན་དང་བོད་ཀྱི་ངག་རྩོམ་
ལྡེའུ་གཉིས་ཀྱི་ཚིག་རྒྱན་གཅིག་ཡིན་པའི་ཆ་ནས་གསུངས་པ་ལས། དེ་གཉིས་
ལུས་ཀྱི་རྣམ་པ་དང་ཚིག་གི་སྡེབ་སྦྱོར། ངག་གི་འགྲོ་ལུགས་སོགས་ཀྱང་ཀུན་
ནས་གཅིག་མཚུངས་ཡིན་པའི་དོན་མིན་ནོ། །
ལྡེའུ་རྒྱན་ལ་གསང་གནད་ སྟོན་ པའི་ནུས་ པ་ ཁྱད་ པར་ཞིག་ ལྡན་ པས།
མི་རྣམས་ཀྱིས་ཕན་ཚུན་ལ་སྦ་བའི་གཏམ་དང་གསང་བའི་འཕྲིན་སྐུར་དུས་ཀྱང་
རྟག་ཏུ་ལྡེའུ་རྒྱན་གྱིས་འཆིང་སྲོལ་ཡོད། མི་ལ་རས་པའི་ཡུམ་མྱང་ཚ་དཀར་
རྒྱན་གྱིས་དབུས་གཙང་ཕྱོགས་སུ་སོང་བའི་མི་ལ་རས་པར་གསང་བའི་སྒོ་ནས་
གསེར་གྱི་དོང་ཙེ་བདུན་བསྐུར་ཆེད། ལྭ་བར་ཚང་ཅན་ཞིག་ཡོད་པ་དེའི་ནང་
གི་རྒྱབ་གཞུང་དུ་སྦས་པའི་སྟེང་དུ་ལྷན་པ་ནག་པོ་ཁ་གང་གྲུ་བཞི་བ་ཞིག་བརྒྱབ་
ཅིང་། དབུས་སུ་སྐུད་པ་དཀར་ལ་སྦོམ་པའི་གཟེར་ཚོམ་སྐར་མ་སྨིན་དྲུག་གི་
དབྱིབས་འདྲ་བ་ཕྱིར་མི་མངོན་པ་ཞིག་གིས་མནན་ཏེ། དབུས་གཙང་ཕྱོགས་
སུ་འགྲོ་བའི་རྣལ་འབྱོར་བ་ཞིག་ལ་བྱིན་པ་དང་ཆབས་གཅིག རང་རེ་མ་བུ་
གཉིས་ཀའི་ཕྱིར་དུ་སྲོག་ཟོན་དམ་པར་གྱིས། རྒྱགས་ཆད་ན་ལུང་པ་ཁ་བྱང་དུ་
253



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ལྟ་བ། སྤྲིན་ནག་པོ་ལྡིང་ཞིང༌། སྐར་མ་སྨིན་དྲུག་འཆར་བའི་འོག་ན་རང་
རེའི་ཉེ་ཚན་གྲོང་པ་བདུན་ཡོད་པས། དེ་ནས་རྒྱགས་ཅི་འདོད་འོང་བ་ཡོད་
པས་ལོངས། རྩེད་མ་ཆོད་ན་ལུང་བ་དེའི་ནང་ན་རྣལ་འབྱོར་པ་འདི་རང་
བཞུགས་པ་ཡིན་པས་གཞན་དུ་མ་འདྲི།༧ བྱ་བའི་གབ་ཡིག་ལ་རྒྱ་དམ་ཡོད་པ་
ཞིག་ བསྐུར་ བ་ དེར་ ཡང་ ལྡེའུ་ རྒྱུན་ གྱིས་ ལེགས་ པར་ བཅིངས་ ཡོད་ པས།
འཕྲིན་གྱི་སྙིང་པོ་སྦ་ཞིང་གཟུགས་སྣང་ལྡན་པའི་སྒོ་ནས་བསྟན་པར་མ་ཟད།
བཀླགས་མ་ཐག་ཡིད་ཀྱི་མཚོ་མོ་ལ་མཚར་བའི་འགྱུར་བ་དྲག་པོ་ཞིག་བསླང་ངེས་
རེད། ཡིན་ཡང་དེ་ནི་ལྡེའུ་རྒྱན་གྱིས་བཅིངས་པའི་འཕྲིན་ཡིག་ཡིན་པ་ལས།
རང་རྐྱ་ཐུབ་པའི་རྩོམ་རིག་གི་རྣམ་པ་ཅན་ལྡེའུ་དངོས་མིན་པ་《མི་ལའི་རྣམ་
མགུར་》དུ་གབ་ཡིག་ཅེས་འཁོད་པ་ལས་ཀྱང་ཤེས་ཐུབ།
《སྲིད་པ་ཆགས་གླུ་》དང་《ཨ་མཚར་ལ་མཚར་དགུ་》སོགས་གླུ་ཁེད་དམ་
གླུ་མདུད་ནི་དབྱངས་སུ་གྱེར་བའི་སྒོ་ནས་ངོ་མཚར་བ་དགུ་དང་སྲིད་པའི་ཆགས་
རིམ་དགུ་གང་དག་ཡིན་པ་ཐད་ཀར་དྲི་བ་དྲིས་ལན་བྱེད་པ་ལས་གབ་བྱ་དང་
གབ་བྱེད་སོ་སོར་མེད་པས། ལྡེའུ་དངོས་དང་ཁྱད་པར་ཆེན་པོ་ཡོད་པ་རེད།
དེ་ཁེད་དམ་ལྡེའུ་དང་མི་འདྲ་བའི་རྩོམ་རིག་གི་རྣམ་པ་གཞན་ཞིག་ཡིན་པ་གླུ་
ཁེད་དང་གླུ་མདུད་ཅེས་པའི་མིང་ལས་ཀྱང་མངོན་པར་གསལ་ལ་དབྱངས་སུ་
གྱེར་བའི་སྒོ་ནས་དྲི་བ་དྲིས་ལན་བྱེད་དགོས་པས། ཚིག་གི་ལུས་ལའང་ལྡེའུ་ལྟ་
བུའི་རང་དབང་ཆེར་མེད་པ་རེད།
དེ་མིན་ཞང་ཞུང་སྙན་བརྒྱུད་ཀྱི་《བོན་མ་ནུབ་པའི་གཏན་ཚིགས་》ལས།
“ སྒྲོན་ལེགས་མ་ན་རེ། ཞང་ཞུང་རྒྱལ་པོ་ལ་དམག་ས་ཁེབ་པར་ཡོད། བོད་
254



༄༅།།བོད་ཀྱི་གནའ་རབས་རྩོམ་ལུས་ལྡེའུ་གླེང་བ།
ཀྱི་རྒྱལ་པོ་ལ་དམག་བ་བྲེ་མོའི་གཞུང་ཙམ་ལས་མེད་པས། མངོན་དུ་བཏུལ་དུ་
མི་ཐུལ་བས། ངན་དང་ཐབས་ཀྱིས་འདུལ་ན། ཞང་ཞུང་རྒྱལ་པོ་ནི་ཟླ་བ་ཕྱི་
ཏ་ལ། ཞང་ཞུང་ཡུལ་ནས། སུམ་པ་གླང་གི་གྱིམ་ཤོད་དུ། སྐུ་རྐྱེན་དང་
ཆས་ནས་ མདུམ་ མལ་ བཞུད་ གྱིས། དེར་ སྒུགས་ ལ་ དཀྲོངས་ མཛོད་ ཅིག
དེའི་བྱ་བཏང་བདག་གི་བྱ་ཟེར་ཏེ། བུད་མེད་ཀྱི་བློ་ལ་ལྟོས་པ་ཅིར་ཡང་མ་
འདོད་དེ། དེ་སྐད་སྨྲས་སོ། ། དེར་ཚེས་དུས་ལ་འོང་བའི་བརྡ། ལ་བཙས་
ཀྱི་ཁར་འཇོག་པར་ཆད་དོ། ། དེར་བོད་ཀྱི་རྒྱལ་བློན་དམག་མི་སྟོང་སྡེ་མང་པོ་
དང་ཆས་ འོངས། སྣང་ནམ་ལེགས་ གྲུབ་ དང་། རྒྱལ་ པོ་པུན་ ལ། ལ་
བཙས་ཀྱི་ཁར་བྱོན་ནས་བལྟས་པས། ཆུ་སླ་ང་གང་གི་ནང་ན། གསེར་ཆུང་
གཅིག དུང་ཆུང་གཅིག དུག་མདེལ་གཅིག་དང་གསུམ་གདའོ། ། བོད་
ཀྱི་རྒྱལ་པོའི་ཞལ་ནས། ཆུ་སླ་ང་གང་ནི་ཟླ་བ་ཕྱི་མའི་ཉ་ལ་འོང་བྱ་བ་ཡིན།
གསེར་ཆུང་དང་དུང་ཆུང་ནི་དྭང་རའི་གསེར་ཕུག་དུང་ཕུག་གཉིས་སུ་དམག་
ཆོས་ལ་སྒུགས་ཤིག་བྱ་བ་ཡིན། དུག་མདེལ་ནི་བརྣག་པ་སྐྱེད་ལ་སྒུགས་ལ་སོད་
ཅིག་བྱ་བ་ཡིན་ཟེར་ཏེ། སྒུགས་སོ། ། དེར་རྒྱལ་ པོ་ གཉིས་ མཇལ་ནས།
བོད་ཀྱི་དམག་མིས་ཞང་ཞུང་གི་རྒྱལ་པོ་བཀྲོངས་སོ། ། ”ཞེས་ཞང་ཞུང་གི་
རྒྱལ་པོ་དེ་དུས་ནམ་དང་ས་གང་དུ་ཚུལ་ཇི་ལྟར་དགྲོང་དགོས་པའི་བརྡ་བསྟན་
པ་དེར་ལྡེའུ་རྒྱུན་གྱི་ཉམས་མཚར་པོ་ཞིག་ལྡན་ཞིང་། སྒྲོན་ལེགས་མ་ཞེས་པའི་
བུད་མེད་དེའི་བློ་མཁས་པའི་གཟུགས་བརྙན་མངོན་གསལ་དུ་སྣང་ཡང་། དེ་
ནི་བུད་མེད་དེའི་བྱ་སྤྱོད་ཀྱི་སྟོབས་ཡིན་པ་ལས་ངག་གི་སྒྱུ་རྩལ་མིན་ལ་རྩོམ་གྱི་
རྣམ་པ་ཡན་ག་བ་ཞིག་ཏུ་དེ་བས་ཀྱང་མི་མཐོང་བར་སྙམ།
255



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
མདོར་ན། གོང་གསལ་གྱི་རྩོམ་ལུས་རྣམ་པ་ལྔ་ལ་ཚིག་གི་ཕྲེང་བ་མཛེས་
པར་བྱེད་པའི་རྒྱུན་ལས་མཚུངས་ཆོས་མང་པོ་མེད་པར་མ་ཟད། རང་རང་ལ་
མངོན་དུ་གསལ་བའི་ཁྱད་ཆོས་མི་འདྲ་བ་རེ་ཡོད་པས། དབྱེ་འབྱེད་མེད་པར་
ཚང་མ་ལྡེའུ་ཡིན་ཞེས་བརྗོད་ན། ལྡེའུ་ལ་རང་རྐྱ་ཐུབ་པའི་མཚན་གཞི་ཡང་
དག་ཅིག་འགོད་རྒྱུ་མེད་ལ། ལྡེའུ་དེ་མགུར་གླུ་དང་མོ་ཚིག སྙན་ངག གླུ་
ཁེད་དམ་གླུ་མདུད་སོགས་ཡིན་པའང་ཁས་ལེན་དགོས་པས་སོ། །
མཆན་འགྲེལ།
D《མཁས་པའི་དགའ་སྟོན་》སོགས་ལས་གསལ།
©མི་རིགས་དཔེ་སྐྲུན་ཁང་གིས་པར་སྐྲུན་བྱས་པའི་《ཏུན་ཧོང་ནས་ཐོན་པའི་བོད་
ཀྱི་ལོ་རྒྱུས་ཡིག་ཆ་》ལས་གསལ།
(3)ཀན་སུའུ་མི་རིགས་དཔེ་སྐྲུན་ཁང་གིས་པར་སྐྲུན་བྱས་པའི་《སྙན་ངག་སྤྱི་དོན་》
ལས་གསལ། །
(@)མཚོ་སྔོན་མི་རིགས་དཔེ་སྐྲུན་ཁང་གིས་པར་སྐྲུན་བྱས་པའི་《མི་ལ་རས་པའི་རྣམ་
མགུར་》ལས་གསལ།
256



-
-
-
-
-
༄༅།།བོད་ཀྱི་རྩོམ་རིག་ལ་ཐུབ་པའི་སྐྱེས་རབས་
ཀྱི་ཤན་ཞུགས་ཚུལ་གླེང་བ། །
གླེང་གཞི།
བཀའ་དང་བསྟན་བཅོས་ནི་ནང་པ་སངས་རྒྱས་པའི་ལུགས་ཀྱི་རྩ་བ་ཡིན་
ལ། གསོ་བ་རིག་པ་དང༌། བཟོ་རིག་པ། སྐར་རྩིས་རིག་པ། ཚད་མ་
རིག་པ་ལ་སོགས་པའི་བང་མཛོད་ཡིན་པར་མ་ཟད། རྒྱ་གར་གྱི་གནའ་རབས་
སྤྱི་ཚོགས་ཀྱི་ཕྱོགས་སོ་སོའི་འཚོ་བ་མཚོན་པའི་གཏམ་རྒྱུད་སྣ་ཚོགས་ཀྱི་རྒྱ་མཚོ་
ཞིག་ཀྱང་རེད། དེའི་ནང་དུ་སྟོན་པ་ཤཱཀྱ་ཐུབ་པས་ཆོས་གསུང་སྐབས་སྔོན་
བྱུང་གི་གཏམ་ལ་དྲངས་ཏེ་གསུངས་པའི་རྟོགས་བརྗོད་དང་། བཅོམ་ལྡན་
འདས་ཀྱིས་སྔོན་བསྐལ་པ་གྲངས་མེད་གསུམ་ལ་བྱང་ཆུབ་སེམས་དཔའི་སྤྱོད་པ་
སྤྱད་པར་གྲགས་པའི་སྐྱེས་རབས་གཏམ་རྒྱུད། སྟོན་པ་ཤཱཀྱ་ཐུབ་པའི་རྣམ་
ཐར། སྐབས་དེའི་ རྒྱལ་ པོ་དང་གཙོ་འཁོར་རྣམས་ ཀྱི་རྟོགས་པ་བརྗོད་ པ་
བཅས་གཏམ་རྒྱུད་རིགས་མི་འདྲ་བ་བཞི་ཡོད་པ་ལས། སྟོན་པ་ཤཱཀྱ་ཐུབ་པས་
སྔོན་བསྐལ་པ་གྲངས་མེད་གསུམ་ལ་བྱང་ཆུབ་སེམས་དཔའི་སྤྱོད་པ་སྤྱད་པར་
གྲགས་པའི་སྐྱེས་རབས་གཏམ་རྒྱུད་ནི་དུས་ཡུན་རིང་ཞིང་རྩོམ་རིག་གི་རིན་ཐང་
257



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཆེ་ལ། བོད་ཀྱི་སྒྱུ་རྩོམ་ལ་ ཤན་ཞུགས་ པའང་ ཟབ་པས། ཁོ་བོས་འདིར་
དཔྱད་པར་བྱ་བའི་གཞི་ཡང་སྐྱེས་རབས་གཏམ་རྒྱུད་དེ་དག་དང་བོད་ཀྱི་གནའ་
རབས་སྒྱུ་རྩོམ་བར་གྱི་འབྲེལ་བ་ཡིན།
སྐྱེས་ རབས་ གཏམ་ རྒྱུད་ ནི་《 སྙིང༌ རྗེ་ པདྨ་ དཀར་ པོའི་ མདོ་》ལས།
“ཀུན་དགའ་བོ་དེ་བཞིན་གཤེགས་པས་གསུངས་པའི་ཆོས་འདུལ་བ་འདི་རྣམ་
པར་འཕེལ་བ་དང༌། ཡོངས་སུ་མི་ཉམས་པ་དང་། ཀུན་ཏུ་སྲུང་ཞིང་སྦ་བ་
དང་། ཆུད་མི་ཟོས་པར་བྱ་བའི་ཕྱིར། ཁྱོད་ལ་དཔེ་བསྟན་པར་བྱ་སྟེ་འདི་ལ་
སྐྱེས་བུ་མཁས་པ་ཁ་ཅིག་དཔེས་སྨྲས་པའི་དོན་ཤེས་པར་འགྱུར་རོ་”ཞེས་བཀོད་
པ་བཞིན་སྟོན་པ་ཤཱཀྱ་ཐུབ་པས་ཆོས་ཉན་མཁན་ནམ་ཞུ་མཁན་རྣམས་ཀྱིས་ཆོས་
ཀྱི་དོན་གོ་ཞིང་རྟོགས་སླ་བ་དང་རྟོགས་ནས་ཀྱང་ཀུན་ལ་འཕེལ་བའི་ཕྱིར་ངོ་
མཚར་ཞིང་ཡིད་འགུགས་པའི་གཏམ་རྒྱུད་ལ་སྦྱར་ནས་གསུངས་པ་ཡིན་པས་
ནང་པའི་བཀའ་བསྟན་བསྒྱུར་ཅིང་སྤེལ་བའི་ས་ཆ་དང་རྒྱལ་ཁབ་ལ་ཐུབ་པའི་
སྐྱེས་རབས་གཏམ་རྒྱུད་ཀྱང་རང་ཤུགས་སུ་ཁྱབ་པར་མ་ཟད། རྒྱལ་ཁབ་དང་
མི་རིགས་དེ་དག་གི་སྒྱུ་རྩལ་རྩོམ་རིག་གི་ལུས་སྲོག་རྒྱན་གསུམ་གང་ལའང་ཤུགས་
རྐྱེན་ཟབ་མོ་ཐེབས་ཤིང་། སྒྱུ་རྩལ་རྩོམ་རིག་གོང་དུ་འཕེལ་བར་དགེ་མཚན་
ལྡན་པའི་ནུས་པ་ཐོན་ཡོད། དཔེར་ན། ཡ་གླིང་ཤར་ལྷོའི་རྒྱལ་ཁབ་སིང་གཱ་
ལ་དང་། འབར་མ། ལའོ་བོ། ཇན་ཕུའུ་ཀྲེ། ཐའེ་གོ། ཧིན་རྡུ་ཉི་ཞི་
ཡ། བལ་པོ། འབྲུག་ཡུལ། འབྲས་ལྗོངས། འཇར་པན། ཁྲའོ་ཞན་
སོགས་སུ་ཐུབ་པའི་སྐྱེས་རབས་བརྒྱ་ཕྲག་མང་པོ་ཁྱབ་ཡོད་པ་མ་ཟད། ཐུབ་
བསྟན་པ་དང་རྩོམ་པ་པོ་རྣམས་ཀྱིས་ཐུབ་པའི་སྐྱེས་རབས་ལ་སྦྱར་ནས་སྒྱུ་རྩོམ་
258
ལྔ



༄༅།།བོད་ཀྱི་རྩོམ་རིག་ལ་ཐུབ་པའི་སྐྱེས་རབས་ཀྱི་ཤན་ཞུགས་ཚུལ་གླེང་བ།
སྣ་ཚོགས་རྩོམ་པ་དང་། རི་མོ་བ་དང་ལྷ་བཟོ་བ་རྣམས་ཀྱིས་རི་མོ་འབྲི་བའམ་
འབག་སྐུ་བཞེངས་པར་ཐུབ་པའི་སྐྱེས་རབས་མཆོག་ཏུ་འཛིན་པ། དེ་མིན་
དམངས་ཁྲོད་དུ་ད་ལྟ་ད་དུང་ཐུབ་པའི་སྐྱེས་རབས་གཏམ་རྒྱུད་དེ་སྐྱོ་བ་བསང་
བའི་གླུ་དང་ངལ་བ་གསོ་བའི་སྨན་དུ་བཤད་པར་གྲགས། རང་རྒྱལ་གྱི་རྒྱ་དང་
སོག་པོ། ཁྱད་པར་དུ་རང་རེ་བོད་ལ་མཚོན་ནའང་དེ་བཞིན་ཏེ། རྒྱལ་པོ་
སྲོང་བཙན་སྒམ་པོའི་སྐུ་རིང་ལ་ནང་པའི་བཀའ་བསྟན་བསྒྱུར་འགོ་བརྩམས་པ་
ནས་བསྟན་པ་ཕྱི་དར་གྱི་བར་དུ་སངས་རྒྱས་ཆོས་ལུགས་ཀྱི་གླེགས་བམ་མང་པོ་
བསྒྱུར་བ་ལ་བརྟེན་ནས་ཐུབ་པའི་སྐྱེས་རབས་བརྒྱ་ཕྲག་མང་པོ་ཞིག་ཐོན་རྗེས།
ཐུབ་པའི་རྗེས་འཇུག་པ་རྣམས་ཀྱིས་དེ་ལ་བསླབ་སྦྱང་དཔྱད་གསུམ་བྱེད་པའི་
དུས་མཚུངས་སུ་《སྐྱེས་རབས་སོ་བཞི་པ་》ལས། གྲགས་པའི་མཚན་མར་གྱུར་
པ་འདི་རྣམས་ཀྱིས། ། བདེ་བར་གཤེགས་འགྱུར་ལམ་རྣམས་གང་ཡིན་བསྟན་
པར་འགྱུར། ། ཡིད་ལ་དད་པ་མེད་པ་རྣམས་ཀྱང་དད་པར་འགྱུར། ། ཆོས་
དང་ལྡན་པའི་གཏམ་གྱིས་རབ་ཏུ་དགའ་བར་འགྱུར། ། འཇིག་རྟེན་མཆོག་གི་
སྤྱོད་པ་དམ་པ་ཕྱོགས་ཙམ་གྱིས། ། བདག་གི་སྙན་ངག་ཉན་དུ་རུང་བར་བྱ་
བའི་ཕྱིར། ། ལུང་དང་གཙུག་ལག་རིགས་པར་མི་འགལ་ལམ་དག་གིས། །
དེ་ལྟར་འཇིག་རྟེན་དོན་གྱུར་སྙམ་ནས་འདི་བརྩམས་སོ། ། ཞེས་པ་ལྟར།
རང་གི་སྟོན་པའི་ཆེ་བ་བརྗོད་ནས་དེར་དད་མོས་མེད་པ་རྣམས་ཀྱིས་ཡིད་ལ་
དད་མོས་བསྐྱེད་པ་དང་། དད་མོས་ལྡན་པ་རྣམས་ཀྱི་ཡིད་ལ་དགའ་བ་བསྐྱེད་
ནས་བྱང་ཆུབ་དམ་པའི་ལམ་ལ་སྐུལ་ཞིང༌། རང་གི་རྩོམ་ལ་བལྟ་བར་དགའ་
བ་དང་དེ་རྒྱ་ཁྱབ་ཏུ་སྤེལ་བའི་དོན་དང༌། ཡང་ན་《སྙན་ངག་མེ་ལོང་མ་》ལས།
259



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
སྔོན་བྱུང་གཏམ་ལས་གྱུར་པའམ། ། ཅིག་ཤོས་ལེགས་པ་ལ་བརྟེན་པ། །
ཞེས་པའི་སྒོ་དང་བསྟུན་ནས། ཐུབ་པའི་སྐྱེས་རབས་རྣམས་ཕྱོགས་སྒྲིག་བྱས་
ཏེ་དེར་ འགྲེལ་ བཤད་ བརྩམས་ པ། སྒྲུང་ གཏམ་ དང༌། རྟོགས་ བརྗོད།
སྙན་ངག ལེགས་བཤད། ལྷ་མོའི་འཁྲབ་གཞུང་སོགས་གང་རྩོམ་པའི་ཚེ་
ནའང་ཐུབ་པའི་སྐྱེས་རབས་ལ་སྦྱོར་བའམ་དེའི་བྱུང་རིམ་ག་གེ་མོ་ཞིག་ལ་དཔེ་
བལྟས་ནས་རྩོམ་པ་དང་། དེའི་སྒྱུ་རྩལ་གྱི་ལེགས་ཆ་བསྡུ་གང་ཐུབ་བྱས་ནས་
བརྩམས་པ་བཅས་ཀྱིས། བོད་ཀྱི་སྒྱུ་རྩལ་རྩོམ་རིག་གི་བརྗོད་བྱའི་ནང་དོན་
དང༌། རྣམ་པ། བརྗོད་དོན་བསམ་བློ་བཅས་ཕྱོགས་ཡོངས་ལ་ཐུབ་པའི་
སྐྱེས་རབས་ཀྱི་ཤུགས་རྐྱེན་ཟབ་མོ་ཞིག་ཐེབས་ཡོད་པ་འདི་ལྟར།
གཅིག
བརྗོད་བྱའི་ནང་དོན་ལ་ཤན་ཞུགས་པ།
༡. སྒྲུང་གཏམ་གྱི་བརྗོད་བྱའི་ནང་དོན་ལ་ཤན་ཞུགས་པ། དེ་ཡང་སྔར་གྱི་
དུས་སུ་ རང་རེ་བོད་ལ་སྒྲུང་ གཏམ་ཞེས་ པའི་ མིང་ དང་དེ་ཇི་ལྟར་རྩོམ་པའི་
རིགས་པའི་གཞུང་ལུགས་མེད་ཀྱང་། རྩོམ་ལུས་དེར་གཏོགས་པའི་རྩོམ་མི་
ཉུང་བ་ཞིག་ཡོད་པ་རེད། དཔེར་ན། 《དྲི་མེད་ཀུན་ལྡན་གྱི་རྣམ་ཐར་》
དང་། 《གཞོན་ནུ་ཟླ་མེད་ཀྱི་གཏམ་རྒྱུད།》《ཆོས་རྒྱལ་ནོར་བཟང་གི་རྣམ་
ཐར།》《བྲམ་ཟེའི་བུ་མོ་གཟུགས་ཀྱི་ཉི་མའི་རྣམ་ཐར།》《རིགས་བཟང་གི་
མཁའ་འགྲོ་མ་འགྲོ་བ་བཟང་མོའི་རྣམ་ཐར།》《པདྨ་འོད་འབར་གྱི་རྣམ་ཐར།》
《རྒྱལ་པོ་སྤྲིན་གྱི་བཞོན་པའི་རྟོགས་བརྗོད་འཇིག་རྟེན་ཀུན་དགའ་བསྐྱེད་པའི་
260



༄༅།།བོད་ཀྱི་རྩོམ་རིག་ལ་ཐུབ་པའི་སྐྱེས་རབས་ཀྱི་ཤན་ཞུགས་ཚུལ་གླེང་བ།
གཏམ་》སོགས་ལ་མཚོན་ན། མི་སྣའི་གཟུགས་བརྙན་གཏོད་པ་གཞིར་བཟུང་
ཞིང་གཏམ་རྒྱུད་ཀྱི་བྱུང་རིམ་ཆ་ཚང་བ་དང་འབྱུང་སའི་ཁོར་ཡུག་ཞིབ་མོར་
བཀོད་པའི་སྒོ་ནས་སྤྱི་ཚོགས་ཀྱི་འཚོ་བ་རྒྱ་ཆེ་ཞིང་ཕྱོགས་མང་པོ་མཚོན་མཁས་
པར་སྣང་བས། བོད་ཀྱི་གནའ་རབས་སྒྲུང་གཏམ་གྱི་གྲས་སུ་བགྲང་ན་མི་ཆོག་
པ་མེད་པར་སྙམ། དེས་ན་སྒྲུང་གཏམ་དེ་དག་ལས་《ཆོས་རྒྱལ་ནོར་བཟང་གི་
རྣམ་ཐར་》ནི་བཀའ་འགྱུར་འདུལ་བའི་ཁྲོད་ཀྱི་ཁ་དུམ་པར་ཡོད་པའི་《རྒྱལ་པོ་
ནོར་བཟང་གི་སྐྱེས་རབས་》ལས་བརྩམས་པ་དང༌། དེ་ནི་ཀོ་ས་ལའི་རྒྱལ་པོ་
གསལ་རྒྱལ་གྱིས་སྟོན་པ་ཤཱཀྱ་ཐུབ་པར་ཁོང་གིས་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་དོན་དུ་གཉེར་བར་སྦྱིན་པ་ཇི་སྙེད་ཅིག་བསྩལ་བ་དང་
བསོད་ནམས་ཇི་སྙེད་ཅིག་བགྱིས་པ་ཞུས་པའི་ལན་ལ། སྟོན་པ་ཤཱཀྱ་ཐུབ་པས་
ཁོང་གིས་སྐྱེ་བ་སྔ་མར་སྦྱིན་པ་བཏང་ཚུལ་དང་། བསོད་ནམས་བསགས་ཚུལ།
བརྩོན་འགྲུས་སྤྱད་ཚུལ་ བཅས་ ཀྱི་དཔེ་མཚོན་ལྟ་བུར་གསུངས་ པ་ ཞིག་ རེད།
《རྒྱལ་བུ་དྲི་མེད་ཀུན་ལྡན་གྱི་རྣམ་ཐར་》ནི་བཀའ་འགྱུར་ མདོ་ སྡེའི་ ཁྲོད་ཀྱི་
ཨ	དུམ་པར་བཞུགས་པའི་《འཕགས་པ་དོན་གྲུབ་གྱི་མདོ་》དེ་གཞིར་བཟུང་
ཐོག་《རྒྱལ་པོ་ཟླ་འོད་ཀྱི་སྐྱེས་རབས་》@ དང་། 《རྒྱལ་པོ་མིག་འབྱེད་ཀྱི་སྐྱེས་
རབས་》ི《ཤི་བིའི་རྒྱལ་པོའི་སྐྱེས་རབས་》༧ བཅས་སུ་རྒྱལ་པོས་མིག་སྦྱིན་པའི་
བྱུང་རིམ་ཡོད་པ་དེ་བསྣན་ནས་བརྩམས་པ་རེད། དེ་ཡང་《འཕགས་པ་ནོར་
བུ་དོན་གྲུབ་གྱི་མདོ་》ནི་སྟོན་པ་ཤཱཀྱ་ཐུབ་པ་མཉན་ཡོད་དུ་ཡོད་པ་ན་ཛེ་ཏའི་
ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་དགེ་སློང་དང་དགེ་སློང་མ་
དང༌། དགེ་བསྙེན་དང་དགེ་བསྙེན་མ་གྲངས་མེད་པ་དང་མཉམ་དུ་བཞུགས་
261



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཚེ། བཅོམ་ལྡན་འདས་འཛུམ་ཅིང་ཞལ་གྱི་སྒོ་ནས་འོད་ཟེར་ཁ་དོག་ལྔ་དང་
ལྡན་པ་བཀྱེ་བ་དང་། ཀུན་དགའ་བོས་དེའི་དོན་ཞུས་པ་ལ་སྟོན་པ་ཤཱཀྱ་ཐུབ་
པས་ཁོང་གིས་སྐྱེས་རབས་སྔོན་མར་སྦྱིན་པ་བྱས་པ་མངོན་པར་དྲན་པའི་ཚུལ་དུ་
གསུངས་པ་ཞིག་རེད། 《པདྨ་འོད་འབར་གྱི་རྣམ་ཐར་》ནི་དཔེ་དེབ་དེ་ཉིད་
དུ་“སྐྱོང་ལུང་ལྷ་མོ་བ་རྣམས་ནས་གྲུབ་དབང་པད་འབྱུང་གི་རྣམ་འཕྲུལ་ཁྱེའུ་
པད་འོད་ ཀྱིས་ ལོག་ ལམ་ འཕྱན་ པའི་ རྗེ་ འབངས་ འཁོར་ བཅས་ བཏུལ་ ཞིང་
འབོད་སྒྲོག་ཤ་རྗེན་ཟ་བ་དག་ཀྱང་དམ་ཆོས་བསླབ་ཁྲིམས་ལ་བཀོད་པའི་སྔོན་
བྱུང་ལོ་རྒྱུས་ཀྱི་གཞུང་ལྟར་གཟིགས་སྟོན་འབུལ་བཞེས་བཀའ་དྲིན་ཆེ་གཤིས་”
ཞེས་སློབ་དཔོན་པདྨ་འབྱུང་གནས་ཀྱི་རྣམ་འཕྲུལ་ཁྱེའུ་པད་འོད་བྱ་བའི་རྣམ་
ཐར་ཡིན་པར་བརྗོད་ཀྱང་། རྣམ་ཐར་གྱི་ཁག་གོང་མ་སྟོན་པ་ཤཱཀྱ་ཐུབ་པས་
རྒྱལ་པོ་གསལ་རྒྱལ་གྱི་ཞུས་ལན་དུ་ཁོང་གིས་བླ་ན་མེད་པའི་བྱང་ཆུབ་ཀྱི་དོན་དུ་
གཉེར་བའི་ཕྱིར་སེམས་ཅན་རྣམས་རྗེས་སུ་བཟུང་ཚུལ་དང་། ཡང་ན་བདག་
གཅེས་འཛིན་ནི་སྡུག་བསྔལ་གྱི་རྒྱུ་ཡིན་ཚུལ་གསུངས་པའི་《རྟའི་རྒྱལ་པོ་སྤྲིན་གྱི་
ཤུགས་ཅན་གྱི་སྐྱེས་རབས་》དང་འདྲ་བ་ཡིན་པས་དེ་ལས་བརྩམས་པར་གོར་མ་
ཆག 《རྒྱལ་ པོ་ སྤྲིན་གྱི་བཞོན་པའི་རྟོགས་བརྗོད་འཇིག་རྟེན་ཀུན་ དགའ་
བསྐྱེད་པའི་གཏམ་》 ཞེས་པ་ནི་《རྒྱལ་པོ་སྤྲིན་བཞོན་》© ལས་བརྩམས་ཤིང་།
《བྲམ་ཟེའི་བུ་མོ་གཟུགས་ཀྱི་ཉི་མའི་རྣམ་ཐར་》ནི་《པདྨ་ལྡན་གྱི་སྐྱེས་རབས་》@)
ལས་བརྩམས་པ་དང༌། དེ་ནི་སྟོན་པ་ཤཱཀྱ་ཐུབ་པ་ཁྱིམ་ནས་ཁྱིམ་མེད་པར་
རབ་ཏུ་བྱུང་དུས། བཙུན་མོ་གྲགས་འཛིན་མར་སྲས་སྦྲུམ་པ་དེ་ ཁོང་ཉིད་
སངས་རྒྱས་པའི་དུས་མཉམ་དུ་འཁྲུངས་པར་ཡབ་སྲས་གཙང་མ་ཡིད་མ་ཆེས་
262



༄༅།།བོད་ཀྱི་རྩོམ་རིག་ལ་ཐུབ་པའི་སྐྱེས་རབས་ཀྱི་ཤན་ཞུགས་ཚུལ་གླེང་བ།
པར། བྱང་ཆུབ་སེམས་དཔས་ཁྱིམ་སྤངས་ནས་ལོ་དྲུག་སོང་བས། ཁྱོད་ཀྱི་
བུ་འདི་སུའི་བུ་ཡིན་ཞེས་གསོད་པར་འཁྲིད་པའི་ཚེ། བཅོམ་ལྡན་འདས་ཀྱིས་
སྙིང་རྗེ་ནས་རྫུ་འཕྲུལ་གྱིས་འཕྲིན་བྱུང་བར་བྱས་ཏེ་མ་བསད་པ་དང༌། སྲས་
སྒྲ་གཅན་འཛིན་རྡོ་ལ་བསྡམས་ནས་ཆུ་ལ་བསྐྱུར་རུང་མ་བྱིངས་པར་རྡོའི་སྟེང་དུ་
སྐྱིལ་ཀྲུང་གིས་བཞུགས་ཀྱང་ཡབ་སྲས་གཙང་མའི་ཁྲོ་བ་མ་ཞི། དེར་གྲགས་
འཛིན་མ་ཡིད་སྐྱོ་ཞིང་སྡུག་བསྔལ་དྲག་པོ་སྐྱེས་པས། དགེ་སློང་རྣམས་ཀྱིས་དེ་
དོན་ཞུས་པའི་ལན་དུ་སྟོན་པ་ཤཱཀྱ་ཐུབ་པས་སྔོན་གྱི་ལས་ཤུགས་ཡིན་ཚུལ་དུ་
གསུངས་པ་རེད།
དེ་བཞིན་དུ་《ཁྱེའུ་བྱ་གཞོན་གྱི་རྣམ་ཐར་》དུ་སྲིན་པོའི་ཡུལ་ནི་རྒྱ་མཚོའི་
འཇིངས་ཀྱི་གླིང་ཕྲན་དུ་ཡོད་པར་བཀོད་པ་དང་། སྲས་མཐུ་སྟོབས་བདག་པོ་
གཡུ་ལོ་བཀོད་པའི་ཞིང་ཁམས་སུ་ལྷ་ཡི་སྲས་མོ་ཉི་མ་གཞོན་ནུ་གདན་འདྲེན་དུ་
འགྲོ་དུས་སྲིན་པོའི་གླིང་ཕྲན་གསུམ་བརྒྱུད་ ཅིང༌། སྲིན་པོ་རལ་པ་ཐུར་དུ་
འཕྱང་ཞིང་སྡང་མིག་ཁྲོ་བ། རྔམས་པའི་མཆེ་བ་གཙིགས་པ། ཁ་ནས་ངར་
སྐད་སྒྲོག་པ་དག་ལ་ཐུག་པའི་བྱུང་རིམ་ལ་མཚོན་ནའང་《རྟའི་རྒྱལ་པོ་སྤྲིན་གྱི་
ཤུགས་ཅན་གྱི་སྐྱེས་རབས་》དང༌། 《དེད་དཔོན་སིང་གཱ་ལའི་སྐྱེས་རབས་》@
《དེད་དཔོན་སྦྱིན་པ་ཆེན་པོ་རྒྱ་མཚོར་ཞུགས་པའི་སྐྱེས་རབས་》® སོགས་སུ་
དེད་དཔོན་ནམ་ཚོང་དཔོན་དག་རྒྱ་མཚོར་ནོར་བུ་ལེན་དུ་འགྲོ་དུས་སྲིན་པོ་མགོ་
གཟེང་ཞིང་ མཆེ་ བ་ གཙིགས་ པ་ ནུ་ མ་ ཕྲག་ པར་འཕངས་པ་རྣམས་ཀྱིས་
གནོད་པ་བྱས་ཚུལ་བཀོད་པ་ལ་བརྟེན་ནས་བྱུང་བར་སྙམ།
༢. སྙན་ངག་གི་བརྗོད་བྱའི་ནང་དོན་དུ་གྱུར་པ། ཆོས་ རྒྱལ་ འགྲོ་ མགོན་
263



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
འཕགས་པའི་སྐུ་རིང་ལ་ལོ་ཙཱ་བ་ཤོང་དཔང་རྣམ་གཉིས་ཀྱི་སྐུ་དྲིན་ལས་《སྙན་
ངག་མེ་ལོང་》ཞེས་པ་བོད་དུ་བསྒྱུར་རྗེས། བོད་ཀྱི་མཁས་པ་རྣམས་ཀྱིས་སྙན་
ངག་གི་བསྟན་བཅོས་རྩོམ་དུས་ལུས་དང་རྒྱན་འགོད་ཚུལ་《མེ་ལོང་མའི་》ལུས་
དང་བསྟུན་པར་མ་ཟད། བརྗོད་བྱའི་ནང་དོན་གྱི་ཐད་ནས་ཀྱང་《མེ་ལོང་
མར་》གཏན་ལ་ཕབ་པ་སྟེ། སྔོན་བྱུང་གཏམ་ལས་གྱུར་པའམ། ། ཅིག་ཤོས་
ལེགས་པ་ལ་བརྟེན་པ། ། སྡེ་བཞིའི་འབྲས་བུའི་དབང་གྱུར་དང་། ། མཁས་
ཤིང་རྒྱ་ཆེའི་འདྲེན་པ་ཅན། ། ཞེས་པ་དང་བསྟུན་ཞིང་། ཡང་ན་རྒྱ་གར་གྱི་
མཁས་པ་དགེ་དབང་དང་སློབ་དཔོན་དཔའ་བོ་སོགས་ཀྱི་ལད་མོ་བྱས་ནས་ཐུབ་
པའི་སྐྱེས་རབས་ལ་སྦྱར་ཏེ་སྙན་ངག་གི་བསྟན་བཅོས་མང་པོ་བརྩམས་ཡོད་པ་
དཔེར་ན། ཀརྨ་རང་བྱུང་རྡོ་རྗེས་སློབ་དཔོན་དཔའ་བོས་བརྩམས་པའི་《སྐྱེས་
རབས་སོ་བཞི་པའི་》ཁ་སྐོང་དུ་སྙན་ངག་གི་ལམ་ནས་《སེངྒེ་རྒྱལ་པོ་ཡི་དམ་
བརྟན་ པའི་ སྐྱེས་ རབས་》དང༌། 《རྒྱལ་ པོ་ གསེར་ མདོག་ གི་ སྐྱེས་ རབས།》
《རིགས་ངན་གྱི་སྐྱེས་རབས།》《དགེ་སློང་ གྲགས་ པའི་འོད་ཀྱི་སྐྱེས་ རབས་》
སོགས་ཐུབ་པའི་སྐྱེས་རབས་རེ་བདུན་བརྩམས་ནས་《སྐྱེས་རབས་བརྒྱ་པ་》ཞེས་
པའི་སྙན་ངག་གི་བསྟན་བཅོས་ཆེན་པོ་ཞིག་ཏུ་གྲུབ་ པ་དང་། རྒྱལ་བ་བློ་
བཟང་རྒྱ་མཚོ་མཆོག་གིས་བརྩམས་པའི་《འཁྲུངས་རབས་ཀྱི་ཞིང་བཀོད་འབྲི་
ཚུལ་གྱི་ རྟོགས་ བརྗོད་ ཁ་ བྱང་ དང༌ བཅས་ པ་ གསལ་ བའི་ མེ་ ལོང་》9 ལས།
གཟི་ཆེན་སྟོང་འབར་རིན་ཆེན་ཅོད་པན་མཆོག ། ཡབ་རྗེས་རིགས་སྲས་དབུ་
ལ་ཉེར་ བཀོན་(བསྐོན་)ནས། ། ས་དབང་རྒྱལ་བའི་གོ་ སར་མངའ་གསོལ་
ཏེ། ། ཁྲིམས་གཉིས་གདུགས་དཀར་ཡུ་བ་བུ་ལ་གཏད། ། རང་གི་ལུས་སྲོག་
264



༄༅།།བོད་ཀྱི་རྩོམ་རིག་ལ་ཐུབ་པའི་སྐྱེས་རབས་ཀྱི་ཤན་ཞུགས་ཚུལ་གླེང་བ།
འགྲོ་ལ་གཏོང་བའི་སེམས། ། སྦྱིན་པའི་རྩེ་དགའ་ལྷུར་ལེན་ཉལ་འགྲོའི་རྒྱུན།
སྔོན་གོམས་རི་གཟེར་རྩེ་ལས་ཉེར་འབབ་པ། ། སེར་སྣའི་རགས་ཀྱིས་གྱེན་དུ་
བཟློག་ནུས་མིན། ། སྦྱིན་པའི་གཏམ་སྙན་ལུས་ཕྲའི་འགྲམ་པའི་ཆང་། །
ཟེགས་མ་གྲངས་མེད་ཕྱོགས་བརྒྱར་འཐོར་བ་ཡིས། ། མཆོག་དམན་སྐྱེ་བོའི་སྒྲ་
འཛིན་བ་ཀུ་ལ། ། འཛུམ་ཚེ་ཀུན་རྟོག་ཟེའུ་འབྲུ་ཅི་ཡང་རྒོད། ། ཕྲག་དོག་
རླུང་གིས་བསྐྱོད་པའི་ནགས་ཀྱི་མེས། ། ནོར་མཆོག་ཙན་དན་ལྗོན་པ་སྲེག་
པའི་ཤུལ། ། སྒྲ་ཅན་རྗེ་འབངས་སེམས་ཁོང་ཆུད་པའི་བཞིན། ། བརྣགས་
པའི་སོལ་བའི་མགལ་དུམ་ཆེས་ཆེར་སྤུངས། ། དེ་ཚེ་གཡོ་མེད་ ཁྲིམས་ཀྱི་
རླུང་། ། ཤུགས་དྲག་གིས་བདས་རྒྱལ་བའི་སྲས། ། ཟླ་གཞོན་མཐའ་འཁོབ་
ཆུ་ལྷ་ཡི། ། ཕང་བར་སོང་ཡང་འཇིགས་པ་མེད། ། བསླུ་མེད་བདེན་པའི་སྐྱ་
རེངས་ཀྱི། ། ཕན་བདེའི་བྱ་མ་རྟ་ཤར་བས། ། རིང་མིན་སླར་ཡང་ལྷ་ཡི་
སྲས། ། ཉིན་བྱེད་ རང་ ཡུལ་ མཁའ་ ལ་ འོངས། ། ཨེ་ མ་ དེ་ ཚེ་ ལུས་ ཅན་
ཀུན། ། མི་དབང་ཡིད་བཞིན་ནོར་བུ་འདི། ། རང་གི་བསོད་ནམས་བགོ་
སྐལ་གྱིས། ། ཐོབ་ཅེས་དགའ་བའི་གར་གྱིས་བྲེལ། ། དུས་དེར་རྗེ་འབངས་
ཡིན་ལ་ བདེ་ བའི་ རོ། ། མྱོང་ དང་ ལྷན་ ཅིག་ མཐའ་ འཁོར་ དྲེགས་ ལྡན་
ཡིད། ། དཀར་མིན་སྔོན་བསགས་ལས་ལ་ཆེར་མནོང་བ། ། ལྷན་ཅིག་ཕན་
ཚུན་འགྲན་པ་བཞིན་དུ་བྱས། ། ཞེས་འཇིག་རྟེན་དབང་ཕྱུག་གི་འཁྲུངས་
རབས་བཀོད་པ་དེའང་ས་མིང་དང་མིའི་མིང་ཙམ་མི་འདྲ་བ་ལས། གཏམ་
རྒྱུད་ཀྱི་ནང་དོན་དང་བྱུང་རིམ་ཚང་མ་《འཕགས་པ་ནོར་བུ་དོན་གྲུབ་ཀྱི་མདོ་》
དང་གཉིས་སུ་མ་མཆིས་པས་དེ་ལས་བརྩམས་པར་སྙམ། རྒྱ་ནག་པ་འཇམ་
265



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
་་་་་་་་
དབྱངས་བསྟན་འཛིན་ཉི་མས་《རྒྱལ་པོ་སྤྲིན་བཞོན་གྱི་སྐྱེས་རབས》ལས་སྙན་
ངག་གི་བསྟན་བཅོས་《དཔལ་ལྡན་རིག་པ་འཛིན་པའི་འཁོར་ལོ་སྒྱུར་པ་སྤྲིན་གྱི་
བཞོན་པའི་རྟོགས་བརྗོད་མཁའ་འགྲོ་རྣམ་པར་རྩེན་པའི་རྒྱུད་མངས་ངོ་མཚར་
རྣ་བའི་བཅུད་ལེན་》བརྩམས། 1982ལོའི་《སྦྲང་ཆར་》དེབ་ གསུམ་ པར་
བཀོད་ཅིང་ཞིང་ཆེན་དང་རང་སྐྱོང་ལྗོངས་ལྔའི་སྒྱུ་རྩལ་དཔྱད་སྡུར་ཚོགས་འདུ་
ནས་བྱ་དགའ་ཐོབ་པའི་སྙན་རྩོམ་《རི་བོང་ ཅན་གྱི་བྱུང་བ་བརྗོད་པ་གཡས་
འཁྱིལ་དུང་གི་སྒྲ་དབྱངས་》ཞེས་པ་དང༌། 1984ལོའི་《སྦྲང་ཆར་》དེབ་དང་
པོར་བཀོད་པའི་《རི་དྭགས་རུ་རུའི་གཏམ་རྒྱུད་》ཅེས་པའི་སྙན་རྩོམ་གྱི་བརྗོད་
བྱའི་ནང་དོན་ཡང་ཐུབ་པའི་སྐྱེས་རབས་ཡིན་ཏེ། སྔ་མ་ནི་《གསེར་འོད་དམ་
པའི་མདོ་》དང་བཀའ་འགྱུར་འདུལ་བའི་ཁ་དུམ་པར་བཞུགས་པའི་《རི་བོང་གི་
སྐྱེས་རབས་》ལས་བརྩམས་པ་དང་། ཕྱི་མ་ནི་《སྐྱེས་རབས་སོ་བཞི་པ་》ན་
བཞུགས་པའི་《རི་དྭགས་རུ་རུའི་སྐྱེས་རབས་》ལས་བརྩམས་པ་རེད། །
གཞན་ཡང་སྙན་རྩོམ་དང་བསླབ་བྱ། མགུར་གླུ་སོགས་སུ་སྐབས་བབ་
ཀྱི་བརྗོད་དོན་གསལ་པོར་སྟོན་པའི་ཆེད་དུ་ཐུབ་པའི་སྐྱེས་རབས་དཔེར་དྲངས་
པའང་ཧ་ཅང་མང་རུང༌། འདིར་ཚང་མ་བཀོད་ན་ཡིག་ཚོགས་མང་དྲགས་
པས་མི་འགོད་པར་བྱ།
༣. ལེགས་བཤད་ཀྱི་བརྗོད་བྱའི་ནང་དོན་དུ་གྱུར་པ། མཁས་པའི་དབང་པོ་
ས་སྐྱ་པཎྜི་ཏ་ཀུན་དགའ་རྒྱལ་མཚན་དཔལ་བཟང་པོ་དེ་ཉིད་ཀྱིས་འཕགས་པ་ཀླུ་
སྒྲུབ་ཀྱིས་མཛད་པའི་《ཤེས་རབ་བརྒྱ་པ་》དང༌། 《ཤེས་རབ་སྡོང་བུ།》《སྐྱེ་བོ་
གསོ་ཐིགས།》 སློབ་དཔོན་མཆོག་སྲེད་ཀྱིས་མཛད་པའི་《ཚིགས་སུ་བཅད་པ་
266



༄༅།།བོད་ཀྱི་རྩོམ་རིག་ལ་ཐུབ་པའི་སྐྱེས་རབས་ཀྱི་ཤན་ཞུགས་ཚུལ་གླེང་བ། །
བརྒྱ་པ།》《ཙ་ན་ཀ་རྒྱལ་པོའི་ལུགས་ཀྱི་བསྟན་བཅོས།》མ་སུ་རཀྵས་མཛད་པའི་
《ལུགས་ ཀྱི་ བསྟན་ བཅོས་》ཏེ་ རྒྱ་ གཞུང་ རྣམས་ ཀྱི་ ལེགས་ ཆ་ བསྡུས་ ནས།
མཁས་པ་དང་བླུན་པོའི་ཁྱད་པར་རྣམ་པར་དབྱེ་བའི་བསྟན་བཅོས་《ལེགས་
པར་བཤད་པ་རིན་པོ་ཆེའི་གཏེར་》བརྩམས་རྗེས། རིམ་བཞིན་《དགེ་ལྡན་
ལེགས་བཤད་》དང་། 《ཆུ་ཤིང་བསྟན་བཅོས།》《རྒྱལ་པོ་ལུགས་ཀྱི་བསྟན་
བཅོས།》《ལྕགས་ཀྱི་བསྟན་བཅོས།》《མེའི་བསྟན་བཅོས་》སོགས་སྐལ་ལྡན་
རྣམས་ལ་འཇིག་རྟེན་གྱི་བླང་དོར་སྟོན་པའི་ལེགས་བཤད་མང་དུ་ཐོན་པ་དེ་དག་
ཏུ་ཡང་ཐུབ་པའི་སྐྱེས་རབས་མང་པོར་བརྟེན་ནས་ལེགས་ཉེས་ཀྱི་ཁྱད་ པར་
འཇུག་ལྡོག་གི་ལམ་གསལ་པོར་བསྟན་ཡོད་པ་རེད། དེ་ཡང་རང་བློས་དཔག་
ཚོད་ལྟར་ན་《ས་སྐྱ་ལེགས་བཤད་》དུ་ཐུབ་པའི་སྐྱེས་རབས་བཅུ་ལྷག་ཅིག་ཡོད་
པ་དང་། 《དགེ་ལྡན་ལེགས་བཤད་》དུ་སུམ་ཅུ་ལྷག་ཡོད་ལ་《ཆུ་ཤིང་བསྟན་
བཅོས་》སོགས་ སུའང༌ ཐུབ་ པའི་ སྐྱེས་ རབས་ མི་ ཉུང་ བ་ ཞིག་ ཡོད་ པ་ རེད།
འདིར་ དེ་དག་རེ་རེ་དཔེར་དྲངས་ནས་ བརྗོད་ན་ ཡིག་ཚོགས་ཀྱི་རྐྱེན་ པས།
《ས་སྐྱ་ལེགས་བཤད་》དང་《དགེ་ལྡན་ལེགས་བཤད་》ཀྱི་འགྲེལ་པ་ལས་ཐུབ་
པའི་སྐྱེས་རབས་སུ་ངོས་བཟུང་མེད་པའི་ལེགས་བཤད་ཚིགས་བཅད་འགའ་
ལས་དཔེ་མཚོན་ཙམ་བརྗོད་ན། བླུན་པོ་རང་དང་ཉེ་བ་ལ། ། ཡེ་འདྲོག་
སྡུག་བསྔལ་ངང་གིས་ལྟར། ། ཅལ་སྒྲ་ཐོས་པའི་རི་བོང་གིས། ། སྲོག་ཆགས་
ཟླ་བོ་བསྒྲོགས་ལ་ལྟོས། ། ཞེས་པར་མཚོན་ན། སྟོན་པ་ཤཱཀྱ་ཐུབ་པ་སེང་
གེའི་སྐྱེ་བ་བཞེས་པའི་རབས་ཏེ་རི་བོང་ཅལ་འདྲོག་ཅེས་པའི་གཏམ་རྒྱུད་ལ་
དྲངས་ཏེ་སྐབས་བབ་ཀྱི་བརྗོད་དོན་གསལ་བར་བསྟན་ཡོད་པ་རེད། གཏམ་
267



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
རྒྱུད་དེ་ནི་སྟོན་ པ་ ཤཱཀྱ་ཐུབ་པ་དགེ་སློང་གི་དགེ་འདུན་ཆེན་པོས་ཡོངས་སུ་
བསྐོར་ནས་རྒྱལ་པོའི་ཁབ་ཏུ་ལྗོངས་རྒྱུ་ཞིང་གཤེགས་པའི་མཚན་མོ་ཞིག་ལ་གྲོང་
མེད་ཅིང་སེངྒེའི་འཇིགས་པ་ལྡན་པའི་ལམ་ཞིག་ཏུ་དོན་མཐུན་མང་པོ་དང་ལྷན་
ཅིག་ཏུ་ཞག་བཞུགས་མཛད་སྐབས། དྲུག་སྡེར་ཤིང་ཁོང་སྟོང་ཞིག་རྙེད་ནས་
དེའི་རྟིང་དུ་མེ་བཏང་བས་ཤིང་དེར་སྦྲུལ་དུག་མྱུར་དུ་ཁྱབ་པ་ཞིག་གནས་པ་དེ་
དུ་བས་དཀྲིགས་ནས་སྟེང་གི་ཡལ་གར་འཛེགས་ཏེ་འཕྱང་ཞིང་བསྡད་པ་ལ།
དྲུག་སྡེས་མཐོང་ནས་“བྱུང་ངོ་” “བྱུང་ངོ་”ཞེས་བཤད་པས། དོན་མཐུན་
རྣམས་ཀྱིས་སེང་གེ་སླེབས་པར་སྙམ་ནས་ཕྱོགས་བཞིར་བྲོས་སོང་། དེ་ནས་
སྟོན་པས་དེ་བཞིན་གཤེགས་པ་སེང་གེའི་འཇིགས་པ་དང་བྲལ་བ་ཡིན་གྱི་ཕྱིར་
ལོག་ཅིག་ཅེས་བོས་པས་དོན་མཐུན་རྣམས་ཀྱི་སེམས་བག་ལ་ཕབ་པའི་སྐབས་
བབ་དེ་འདྲ་ཞིག་ལ་སྟོན་པ་ཤཱཀྱ་ཐུབ་པས་དྲུག་སྡེས་སྐྱེ་བ་འདིར་མ་ཟད་སྐྱེ་བ་
སྔོན་མར་ཡང་རི་དྭགས་ཀྱི་ཚོགས་ཆེན་པོ་སྐྲག་པར་བྱས་ནས་ཕྱོགས་བཞིར་བྲོས་
པ་ངས་བག་ལ་ཕབ་པར་ཉོན་ཅིག་ཅེས་གསུངས་པ་དེ་རེད།09
ཡང༌། མཁས་པ་མང་དུ་འདུས་པ་ན། ། བློ་གྲོས་བསྡུར་བས་ལེགས་
ལ་སྦྱོར། ། གླང་ པོ་ ལ་ སོགས་སྲོག་ཆགས་བཞི། ། འཛོམས་ནས་བསླབ་
ཁྲིམས་བཅས་ལ་ལྟོས། ། ཞེས་པས་སྟོན་པ་ཤཱཀྱ་ཐུབ་པ་བྱ་གོང་མོར་སྐྱེ་བ་
བཞེས་པའི་རབས་ཏེ་མཐུན་པ་རྣམ་བཞིར་གྲགས་པའི་གཏམ་རྒྱུད་ལ་བརྟེན་
ནས། ཡིད་གཞུངས་པའི་མཁས་པ་མང་པོ་ལྷན་དུ་འཛོམས་ནས་བློ་བསྡུར་ན་
རང་གཞན་གཉིས་ཀར་ཕན་པའི་དོན་གྲུབ་པར་བརྗོད་ལ། རྒན་རབས་ལ་
གུས་བཀུར་བྱས་ན་རང་གི་བསོད་ནམས་རྒྱས་པ་དང་ཡུལ་ཕྱོགས་བཀྲ་ཤིས་པ་
268



༄༅།།བོད་ཀྱི་རྩོམ་རིག་ལ་ཐུབ་པའི་སྐྱེས་རབས་ཀྱི་ཤན་ཞུགས་ཚུལ་གླེང་བ།
དང་དགེ་མཚན་འཕེལ་བའང་བསྟན་ཡོད་པ་རེད། གཏམ་རྒྱུད་དེ་ནི་སྟོན་པ་
མཉན་ཡོད་ན་བཞུགས་པའི་ཚེ་དགེ་སློང་མང་པོ་ བསྙེན་བཀུར་གྱི་གནས་སུ་
འདུས་ནས་སུ་ཞིག་ལ་བསྙེན་བཀུར་བྱེད་པ་དང་སུ་ཞིག་ལ་སྟན་དང་བཏུང་བ།
བསོད་སྙོམས་ཀྱི་ཐོག་མ་ལོངས་སྤྱོད་པར་འོས་པའི་གཏམ་གླེང་ནས་སྟོན་པར་
ཞུས་པ་ན། སྟོན་པས་བསྙེན་པར་རྫོགས་པ་སུ་སྔ་བ་དེར་བསྙེན་བཀུར་བྱེད་
དགོས་པར་གསུངས་ཤིང་། དགེ་སློང་རྣམས་ཀྱིས་སྟོན་པས་གསུངས་པ་ལྟར་
གཅིག་གིས་ གཅིག་ ལ་ བསྙེན་ བཀུར་ བགྱིས་ པ་ དང་། བླ་ མར་ བསྟེན་ པ།
མཆོད་པར་བྱས་པ་ན་ཆུའི་ནང་གི་ཨུཏྤལ་བཞིན་དགེ་བའི་ཆོས་འཕེལ་བར་གྱུར་
པས། དགེ་སློང་རྣམས་ངོ་མཚར་ནས་སྟོན་པར་ཞུས་པ་ལ། སྟོན་པས་ང་ད་
ལྟ་སྐྱོན་ཐམས་ཅད་དང་བྲལ་ནས་དེ་ལྟར་མཛད་པར་ངོ་མཚར་ཅི་ཆེ། ང་
འདོད་ཆགས་དང་བཅས་པའི་ཚེ་རྒན་པའི་བཅའ་བ་མཛད་པ་དེ། རྒན་པ་ལ་
བརྟེན་ནས་འཛམ་བུའི་གླིང་ན་གནས་པའི་སྐྱེ་བོའི་ཚོགས་ཕལ་ཆེར་སུམ་ཅུ་རྩ་
གསུམ་པའི་ལྷའི་རིས་གྱ་ནོམ་པར་སྐྱེས་པ་དེ་ཉོན་ཅིག་ཅེས་གསུངས་པ་དེ་རེད།
ཡང་། ཧ་ཅང་གཡོ་སྒྱུ་མང་དྲགས་ན། ། རེ་ཞིག་གྲུབ་ཀྱང་ཐ་མར་
བརླག ། གཟིག་ལྤགས་བཀབ་པའི་བོང་བུ་ཡིས། ། ལོ་ཏོག་ཟོས་མཐར་
གཞན་གྱིས་བསད། ། ཅེས་པར་མཚོན་ན། སྟོན་པ་ཤཱཀྱ་ཐུབ་པས་སྐྱེས་
རབས་སྔ་མར་ཞིང་པ་རྣམས་ཀྱི་རྨོངས་པ་བསལ་བའི་མཛད་པ་སྟེ། གཟིག་
ལྤགས་གོན་པའི་བོང་བུ་ཞེས་པའི་གཏམ་རྒྱུད་ལ་བརྟེན་ནས། གཡོ་སྒྱུ་ཧ་ཅང་
ཆེ་ན་སྐབས་འགར་བསམ་དོན་འགྲུབ་སྲིད་ཀྱང་ཐ་མར་ཀུན་གྱིས་ཤེས་ནས་རང་
ཉིད་བརླག་ངེས་ཡིན་པར་བརྗོད་པ་དེ་རེད།ཡེ
269



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཡང་། མཁས་པ་རེ་རེའི་དགེ་མཚན་གྱིས། ། རྒྱལ་ཁམས་ཀུན་ལ་བདེ་
སྐྱིད་འབྱུང་། ། ཤ་བྱིན་ཞེས་བྱའི་ཆོས་རྒྱལ་གྱིས། ། རང་སྲིད་བསྐྱངས་པའི་
ཡ་མཚན་ལྟོས། ། ཞེས་པར་མཚོན་ན་རྩོམ་པ་པོས་《མདོ་མཛངས་བླུན་》ཁྲོད་
ན་བཞུགས་པའི་《རྒྱལ་པོ་བྱམས་པའི་སྟོབས་ཀྱི་སྐྱེས་རབས་》སུ་རྒྱལ་པོ་དེས་
གནོད་སྦྱིན་ལྔར་ཤ་ཁྲག་བྱིན་ནས་བཀྲེས་སྐོམ་གྱི་གདུང་བ་བསལ་ཏེ་བསླབ་པ་
གཞི་ལྔ་ལ་བཀོད་ཅིང་། ད་ལྟ་ངའི་ལུས་ནས་ཁྲག་ཕྱུང་སྟེ་ཁྱོད་ངོམས་ཤིང་
བདེ་བར་བྱས་པ་ལྟར། ཕྱིས་མངོན་པར་སངས་རྒྱས་པ་ན་ཆོས་ཀྱི་སྐུའི་ཚུལ་
ཁྲིམས་དང་ཏིང་ངེ་འཛིན་དང་ ཤེས་ རབ་ཀྱིས་ཁྱོད་ཀྱི་དུག་གསུམ་བསལ་ཏེ།
འདོད་པས་གདུངས་པ་ལས་ཤིན་ཏུ་བདེ་བའི་མྱང་འདས་ལ་འགོད་པར་ཤོག་
ཅིག་ཅེས་སྨོན་ལམ་བཏབ་པའི་གཏམ་རྒྱུད་ལ་བརྟེན་ནས་མཁས་པ་ཚད་ལྡན་
གང་དུ་ཡོད་ཀྱང་དེ་རེ་རེའི་དགེ་མཚན་གྱིས་རྒྱལ་ཁམས་ཀུན་ལ་བཀྲ་ཤིས་ཤིང་
བདེ་སྐྱིད་འབྱུང་ བར་ བསྟན་ པ་ རེད། སྐྱེས་རབས་དེ་ནི་ཀུན་དགའ་བོས་
སངས་རྒྱས་བཅོམ་ལྡན་འདས་ལ་ཀོཎྜི་ནྱ་སོགས་དགེ་སློང་ལྔ་ཆོས་ཀྱི་སྒོ་རྣམ་པར་
ཕྱེ་མ་ཐག་ཏུ་འཇུག་པར་འགྱུར་བ་དང་། ཆོས་ཀྱི་རྔ་བརྡུངས་མ་ཐག་ཏུ་ཐོག་
མར་ངོམས་པར་གྱུར་པ་དེའི་རྒྱུ་མཚན་གང་ཡིན་པ་ཞུས་པའི་ལན་དུ་སྟོན་པ་
ཤཱཀྱ་ཐུབ་པས་སྐྱེ་བ་སྔ་མ་ནས་སྨོན་ལམ་བཏབ་པའི་རྐྱེན་ཡིན་པར་གསུངས་པ་
དེ་རེད། །
༤. ཟློས་གར་གྱི་ནང་དོན་དུ་གྱུར་པ། དེ་ཡང་རང་རེ་བོད་ཀྱི་ལྷ་མོའི་ཟློས་
གར་ནི་ དུས་ རབས་ བཅུ་བཞི་པར་གྲུབ་ཆེན་ཐང་སྟོང་རྒྱལ་པོའམ་གྲུབ་ཆེན་
ལྕགས་ཟམ་པ་བརྩོན་འགྲུས་བཟང་པོས་གསར་གཏོད་གནང་བ་ཞིག་ཡིན་པ་
270



༄༅།།བོད་ཀྱི་རྩོམ་རིག་ལ་ཐུབ་པའི་སྐྱེས་རབས་ཀྱི་ཤན་ཞུགས་ཚུལ་གླེང་བ།
དང༌། དེ་ནི་རྩོམ་རིག་གི་སྐད་ཆ་དང་མཛེས་རྩལ། རོལ་མོ། ཞབས་བྲོ་
སོགས་ལ་བརྟེན་ནས་བརྗོད་བྱའི་ནང་དོན་དེ་སྒྱུ་རྩལ་ཅན་དུ་གྱུར་པའི་འཚོ་བ་
ལས་མཚོན་པར་བྱེད་པ་ཞིག་ཡིན་པས། དེར་མི་རྣམས་ཀྱི་ཡིད་སེམས་འགུག་
པ་དང༌། སློབ་གསོ་ཐོབ་པ། ཤེས་རྟོགས་སྐྱེས་པ་ལ་སོགས་པའི་ནུས་པ་ལྷག་
པར་ཆེན་པོ་ལྡན་པ་དང་། ཁྱད་པར་དུ་ཡིག་རྨོངས་པ་རྣམས་ཀྱིས་བལྟས་
ནའང་དོན་གོ་ཐུབ་པས། བོད་ཀྱི་མཁས་པ་རྣམས་ཀྱིས་ཟློས་གར་དེ་ཐུབ་པའི་
རིང་ལུགས་དར་སྤེལ་བྱེད་པ་དང༌། ལྷག་པར་དམངས་ཁྲོད་དུ་ཁྱབ་སྤེལ་བྱེད་
པའི་ལག་ཆ་ནུས་ལྡན་ཞིག་ཏུ་སེམས་ཏེ། 《དྲི་མེད་ཀུན་ལྡན་གྱི་རྣམ་ཐར་》
དང་《ཆོས་རྒྱལ་ནོར་བཟང་གི་རྣམ་ཐར།》《པད་མ་འོད་འབར་གྱི་རྣམ་ཐར།》
《རྒྱལ་པོ་སྤྲིན་བཞོན་གྱི་རྟོགས་བརྗོད་》སོགས་ཐུབ་པའི་སྐྱེས་རབས་ལས་བོད་ཀྱི་
སྒྲུང་གཏམ་བརྩམས་པ་རྣམས་ཀྱང་འཁྲབ་གཞུང་གི་བླང་བྱ་དང་ཁྱད་ཆོས་ལྟར་
འཁྲབ་གཞུང་དུ་བཅོས་ནས་དགོན་སྡེ་དང་དམངས་ཁྲོད་དུ་འཁྲབ་སྟོན་གྱིས་
བོད་རིགས་མི་དམངས་ལ་ཤུགས་རྐྱེན་ཟབ་མོ་བཞག་ཡོད་པ་རེད། །
རྣམ་ཐར་དེ་དག་ལ་མི་སེམས་འགུག་པའི་བྱུང་རིམ་ཆ་ཚང་ལ། སྒྱུ་རྩལ་
དང་མི་དམངས་ཀྱི་རང་བཞིན་ཚད་མཐོན་པོ་ལྡན་པས་ད་བར་མདོ་དབུས་
ཁམས་གསུམ་གྱི་མི་དམངས་ལ་བསླབ་བྱའི་ཚུལ་གྱིས་ཉམས་སུ་མྱོང་བའི་དགའ་
སྟོན་དུ་འཁྲབ་ཀྱིན་ཡོད་པ་རེད། །
༥. སྒྲུང་གི་བརྗོད་བྱའི་ནང་དོན་ལ་ཤན་ཞུགས་པ། ཐུབ་པའི་སྐྱེས་རབས་དེ་
བོད་ཀྱི་གོང་གསལ་སྒྱུ་རྩོམ་རྣམས་ཀྱི་བརྗོད་བྱའི་ནང་དོན་དུ་གྱུར་པ་མ་ཟད།
འཛམ་གླིང་གི་སྙན་རྩོམ་རིང་ཤོས་སུ་གྲགས་པ་《གླིང་གེ་སར་རྒྱལ་པོའི་སྒྲུང་》
271



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ལའང་དེའི་ ཤན་ཞུགས་ཟབ་མོ་ཐེབས་པ་དཔེར་ན། 《དམྱལ་གླིང་མུན་པ་
རང་གསལ་》ཞེས་པར་དམྱལ་ཁམས་བཅོ་བརྒྱད་ཀྱི་རྣམ་པ་བཀོད་པ་དེ་སྟོན་པ་
ཤཱཀྱ་ཐུབ་པ་ཚངས་པར་སྐྱེས་པའི་རབས་ལས་བྱང་ཆུབ་སེམས་དཔའ་ཚངས་
པས་ཡུལ་ལུས་འཕགས་པོའི་རྒྱལ་པོ་ཡན་ལག་སྦྱིན་ཞེས་པ་ལོག་པར་ལྟ་བ་ལ་
རྗེས་སུ་ཆགས་པ་དེ་འདུལ་ཆེད་སེམས་ཅན་དམྱལ་བའི་གཏམ་གསུངས་པ་སྟེ།
མེད་པར་ ལྟ་བ་ཚེ་རབས་ཕྱི་མ་ལ། ། གནས་པ་དེ་ན་མུག་ནག་རླུང་གྲང་
ལྡང༌། ། དེས་ནི་རུས་པའང་འཇིག་པའི་ནད་སློང་ན། ། བདག་ལ་ ཕན་
འདོད་སུ་ཞིག་དེ་རུ་འཇུག ། མུན་ནག་འཐིབས་པོ་དུ་བ་དཀུ་བ་ཡི། །
དམྱལ་བའི་ནང་ན་ཁ་ ཅིག་ཡུན་རིང་གནས། ། རང་གི་པགས་པས་འབྲེང་
བས་དྲངས་པར་སྣང་། ། ཕན་ཚུན་བརྔོས་ཏེ་སྣད་པས་འོ་དོད་འབོད། ། མེ་
མུར་འབར་བའི་དམྱལ་བ་གཞན་དག་ནི། ། ཡང་དང་ཡང་དུ་རྐང་ལག་ཚིག་
བཞིན་དུ། ། དེ་ལས་ཐར་བར་འདོད་ཕྱིར་ཕྱོགས་སུ་རྒྱུག ། མི་དགེ་མ་བྱང་
བར་དུ་ཚེ་མི་འདའ། ། ས་ལ་གཤིན་རྗེའི་གཤེད་མ་མ་རུང་བས། ། ཤིང་
མཁན་བཞིན་དུ་ཡན་ལག་གཤགས་པ་ནི། ། ལྗོན་ཤིང་རློན་པ་དག་ལ་སྐབས་
རྙེད་བཞིན། ། མཚོན་ཆ་རྣོན་པོས་རབ་ ཏུ་གཏུབས་ཤིང་གཤགས། ། དེ་
བཞིན་གཞན་དག་དུམ་བུར་རབ་ཏུ་གཏུབས། ། པགས་པ་བཤུས་པའི་སྡུག་
བསྔལ་མི་བཟད་མྱོང་། ། ཤ་རྣམས་བཏོགས་པས་ཁ་ཅིག་རུས་པ་ཙམ། །
རང་གི་སྡིག་གིས་སྲོག་ནི་ཆད་མི་འགྱུར། ། ཁ་ཅིག་འབར་པའི་སྲབ་ཀྱིས་ཁ་
བསྲབས་ནས། ། ལྕགས་ཀྱི་ས་གཞི་རབ་ཏུ་འབར་བ་ལ། ། གླང་ལྕག་མེ་ལྟར་
འབར་བས་ དབང་ མེད་ བྱས། ། རབ་ ཏུ་ འབར་ བའི་ ཤིང་ རྟ་ འདྲེན་ ཅིང་
272



༄༅།།བོད་ཀྱི་རྩོམ་རིག་ལ་ཐུབ་པའི་སྐྱེས་རབས་ཀྱི་ཤན་ཞུགས་ཚུལ་གླེང་བ། །
འཁོད། ། སྡུད་འཇོམས་རི་ཡིས་ཁ་ཅིག་ལུས་ཀྱང་གཟིར། ། དེ་ཡིས་བརྫིས་
པས་ཕྱེ་མར་ལྷགས་གྱུར་ཀྱང་། ། སྡིག་པའི་ལས་རྣམས་མ་ཟད་བར་དུ་ནི། །
སྡུག་བསྔལ་རྒྱུན་ཆགས་ཆེ་ཡང་ཡོང་མི་འཆི། ། ལྕགས་གཏུན་རབ་ཏུ་འབར་
བའི་ནང་དག་ཏུ། ། ལྕགས་ཀྱི་བླ་ག ཏུན་རབ་ཏུ་འབར་བ་ཡིས། ། ལོ་གྲངས་
ལྔ་བརྒྱར་ ཚང་ གི་ བར་ དུ་ ནི། ། ཕྱེ་ མར་ བཏགས་ ཀྱང་ ད་ དུང༌ སྲོག་ མི་
འདོར། ། བྱི་ རུ་ བཞིན་ དུ་ རབ་ འབར་ ཤིང་ དག་ གི། ལྕགས་ ཀྱི་ ཚེར་མ་
འབར་ཞིང་རྩུབ་པ་ལ། ། གཤིན་རྗེའི་གཤེན་པོ་ཁྲོ་བས་མགོན་མེད་པར། །
སྟེང་དང་འོག་ཏུ་རབ་ཏུ་དྲངས་ཤིང་བསྡུས། ། ལ་ལ་མེ་མདག་ཕུང་པོ་ཆེན་པོ་
ནི། ། བཙོ་མའི་གསེར་ལྟར་རབ་ཏུ་འབར་བ་ན། ། བདག་གིས་ལས་ངན་
སྤྱད་པའི་འབྲས་བུ་མྱོང་། ། འགྲེ་ལྡོག་ངུ་འབོད་ཙམ་གྱི་མཐུ་ལ་བརྟེན། ། ཁ་
ཅིག་ས་ གཞི་ རབ་ ཏུ་ འབར་ བ་ ལ། ། ཕུར་ བ་ བརྒྱ་ ཡིས་ ལྕེ་ ཡང་ རབ་ ཏུ་
བརྒྱངས། ། མི་བཟད་ནད་ཀྱིས་ལུས་གཟིར་སྒྲ་ཡང་འབྱིན། ། དེ་དག་དེ་ཚེ་
འཇིག་རྟེན་ཕ་རོལ་ཤེས། ། ལྕགས་ཀྱི་ལེབ་མ་འབར་བས་ཁ་ཅིག་དཀྲིས། །
གཞན་དག་ལྕགས་ཀྱི་རྫ་ཆེན་ནང་དུ་བསྐོལ། ། ལ་ལ་མཚོན་རྣོན་ཆར་འབབ་
ལུས་ཀྱང་དམྱལ། ། གཅན་གཟན་ཁྲོ་བོས་ཤ་ལྤགས་ཟད་པར་གཏོགས། །
ཁ་ཅིག་མེ་འབར་ཚ་བས་གདུང་གྱུར་ནས། ། ཆུ་བོ་བརྒལ་དཀའ་རྩུབ་མོའི་
ནང་དུ་འཇུག ། དེ་ན་དེ་རྣམས་ ཤ་ནི་མྱགས་པར་འགྱུར། ། ངན་སྤྱོད་
མཐུས་བཟུང་སྲོག་ནི་ཆད་མི་འགྱུར། ། གཞན་དག་ཚ་བས་རབ་ཏུ་གདུངས་
གྱུར་ནས། ། མི་གཙང་རོ་མྱགས་ཁྲོད་ལ་འཚོ་སྙམ་སྟེ། ། ཞུགས་ནས་སྡུག་
བསྔལ་མཚུངས་ མེད་ དེ་ ན་ མྱོང་། ། སྲིན་བུ་ མང་ པོས་ལུས་ དང༌ རུས་ པ་
273



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
བཤིག ། ཁ་མེ་ཡི་ནང་དུ་ལུས་འབར་ཞིང་། ། རབ་ཏུ་ཚ་བའི་སྡུག་བསྔལ་
ཡུན་རིང་མྱོང་། ། མེ་འབར་ནང་ན་ལྕགས་བསྲེག་འདྲར་གྱུར་ཀྱང༌། ། རང་
གི་ལས་ཀྱིས་ཐལ་བར་ལྷག་མི་འགྱུར། ། གཞན་དག་སོག་ལེ་འབར་བས་དྲ་
ཞིང་ཁ་ཅིག་སྤུ་གྲི་རྣོན་པོས་གཏུབ། ། ལ་ལ་ལྕགས་ཀྱི་ཐོ་བས་མགོ་བཅོམ་མྱ་
ངན་གདུངས་ ཤིང་ འོ་དོད་འབོད། ། ཁ་ ཅིག་ གསལ་ ཤིང་ ཆེན་ པོས་ ལུས་
བརྒྱངས་དུ་བ་མེད་པའི་མེ་ལ་རབ་ཏུ་བསྲེགས། ། གཞན་ཡང་ལྕགས་ཀྱི་ཁུ་བ་
མེ་ལྟར་འབར་བ་བླུད་ནས་འཁུན་སྒྲ་འབྱིན། ། ལ་ལ་སྣ་ཚོགས་ཁྱི་རྣམས་
སྟོབས་ཆེན་གྱིས། ། མཆེ་བ་རྣོན་པོའི་སོ་ཡིས་རབ་ཏུ་འདྲད། ། ལུས་ཀྱི་ཤ་
རྣམས་བཏོགས་པས་སྲབ་མོར་གྱུར། ། དམན་པའི་སྒྲ་འབྱིན་གཅོམ་ཆུང་ངུ་
ཞིང་འགྱེལ། ། དམྱལ་བ་མི་བཟད་དེ་ལྟ་བུ་ནི་མི་བདེ་བ། །....ཞེས་པ་
དང་ནང་དོན་ཕལ་ཆེར་འདྲ་བ་ལ་བལྟས་ན། དེ་གཉིས་དབར་དུ་འབྲེལ་བ་
གཏན་ནས་མེད་པར་བརྗོད་མི་ནུས་ཏེ། 《ཚངས་པའི་སྐྱེས་རབས་》སུ་བཀོད་
པའི་དམྱལ་ཁམས་ཀྱི་རྣམ་པ་དེས་བོད་ཀྱི་སྒྲུང་པ་དང་སྒྲུང་སྡུད་སྒྲིག་བྱེད་མཁན་
རྣམས་ཀྱིས་དམྱལ་ཁམས་བཅོ་བརྒྱད་ཀྱི་རྣམ་པ་འགོད་རྒྱུར་མ་དཔེའི་ནུས་པ་
བསྐྱེད་པར་སྙམ། གཞན་ཡང་། 《རིགས་བཟང་གི་མཁའ་འགྲོ་མ་སྣང་ས་
འོད་འབུམ་གྱི་རྣམ་ཐར་》དུ། “དམྱལ་བ་རྣམས་ནི་ལྕགས་སྲེག་གི་ས་གཞིའི་
སྟེང་དུ་ཁྲོ་ཆུ་ཁོལ་མ་བཙུགས་པའི་ནང་དུ་འཚོས་ཤིང་མེ་བསྲེགས་པས་རབ་ཏུ་
ཚ་བའི་སྡུག་བསྔལ་དཔག་ཏུ་མེད་པ་དང་། གྲང་དམྱལ་བ་རྣམས་ནི་གངས་རི་
འཁྱག་རོམ་སོགས་ཀྱི་ སྦུབ་ ཏུ་བཅུག་ པ་ སོགས་ ཤིན་ ཏུ་ གྲང་བའི་སྡུག་བསྔལ་
བཟོད་གླགས་མེད་པའི་མནར་བ་མང་དུ་འདུག་”ཅེས་དམྱལ་ཁམས་ཀྱི་རྣམ་པ་
274



༄༅།།བོད་ཀྱི་རྩོམ་རིག་ལ་ཐུབ་པའི་སྐྱེས་རབས་ཀྱི་ཤན་ཞུགས་ཚུལ་གླེང་བ།
བཀོད་པ་ཡང་དེའི་དངོས་སམ་བརྒྱུད་ཀྱི་ཤན་ཞུགས་ཡིན་པར་སྙམ། །
༦. ལོ་རྒྱུས་ཀྱི་ངག་རྒྱུན་ལ་ཤན་ཞུགས་པ། དེ་ཡང་ཐུབ་པའི་སྐྱེས་རབས་
ལས་རྒྱལ་པོ་དང་བློན་པོ་སོགས་ཀྱིས་ཞལ་ལྕེ་དྲང་བདེན་དུ་བཅད་ནས་སེམས་
ཅན་ལ་ཕན་པ་བསྒྲུབས་ པ་ དང༌། མཛངས་པའི་ ལས་ སྣ་ ཚོགས་ བྱས་ པའི་
གཏམ་རྒྱུད་གསོན་ཉམས་ལྡན་པ་མང་བས། བོད་ཀྱི་མཁས་པ་རྣམས་ཀྱིས་ལོ་
རྒྱུས་རྩོམ་དུས་སྐབས་བབ་ཀྱི་བརྗོད་དོན་ལེགས་པར་སྟོན་ཆེད་ཐུབ་པའི་སྐྱེས་
རབས་ནང་གི་རྒྱལ་བློན་བློ་གྲོས་ཅན་རྣམས་ཀྱི་མཛད་པ་དག་བོད་ཀྱི་རྒྱལ་བློན་
རྣམས་ལ་གང་འཚམ་དུ་སྦྱར་ཡོད་པ་དཔེར་ན། བློན་པོ་མགར་རྒྱ་བཟའ་ཀོང་
ཇོ་སློང་དུ་ཕེབས་པའི་ལོ་རྒྱུས་ཀྱི་ངག་རྒྱུན་དུ་རྒྱ་ནག་རྒྱལ་པོས་ཀོང་ཇོ་སློང་དུ་
འོངས་པའི་རྒྱལ་ཁག་ལྔའི་བློན་པོ་རྣམས་ལ་ཁྱོད་ཚོའི་རིག་པ་གང་རྣོ་ལ་བུ་མོ་
སྟེར་བར་ གསུངས་ ནས། རྒྱུའི་ གཡུ་ ཞགས་ འཁྱིལ་ བ་ ལ་ དར་ རྒྱུ་ བ་ དང༌།
རྒོད་མ་མ་བརྒྱ་རྟེའུ་བརྒྱ་ངོ་སྤྲོད་པ། ཤིང་སྡུམ་པོ་བརྒྱའི་མགོ་མཇུག་འཚོལ་བ།
བུ་མོ་རྒྱན་གྱིས་བརྒྱན་པའི་བྱུང་རིམ་དེ་དག་བློན་པོ་མགར་གྱིས་ཅི་ལྟར་ཤེས་
པར་མཚོན་ནའང་ཐུབ་པའི་སྐྱེས་རབས་ཀྱི་ཤན་ཞུགས་པ་སྟེ་སྟོན་པ་ཤཱཀྱ་ཐུབ་པ་
བློན་པོ་སྨན་ཆེན་པོར་སྐྱེས་པའི་རབས་སུ།“བྱང་ཕྱོགས་ཀྱི་ཚོང་པ་ཞིག་གིས་
རྒོད་མ་གཉིས་རྒྱལ་པོ་སྐྱེད་པ་ལ་སྐྱེས་སུ་ཕུལ་ཏེ་ལྷ་འདི་དག་མ་སྨད་ལགས་ན་མ་
དང་བུ་གང་ཡིན་པ་ནི་གཞན་གྱིས་མ་འཚལ་ཏེ་ཞེས་སྨྲས་པ་ལ། དེ་མ་ཤེས་
ནས་སྨན་ཆེན་པོས་ས་ག་ལ་དྲིས་པ་དང་། གང་གི་སྤུ་གཤོར་པ་དེ་ནི་མའོ། །
སྤུ་འཇམ་པ་ནི་བུའོ་ཞེས་སྨྲས་པས་རྒྱལ་པོ་ངོ་མཚར་དུ་གྱུར་ཏེ།… ལྷོ་ཕྱོགས་
ན་ཚོང་པ་དག་གིས་ཙན་དན་གྱི་སྡོང་པོ་ཁྱེར་བ་དེའི་མགོ་མཇུག་མ་ཤེས་པ་ལ།
275



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ས་གས་ རྫིང་བུའི་ནང་དུ་ བོར་ན་ རྩ་བ་ ནི་ འོག་ ཏུ་ འབྱིང་ ངོ”ཞེས་པ་དང༌།
རྒྱལ་པོ་སྐྱེད་པས་བདག་པོས་དོར་བའི་བུ་མོ་ཨུ་དུམ་ཝཱ་རི་ཀ་ཞེས་པ་ནགས་སུ་
མཐོང་བ་བཙུན་མོར་བླངས་རྗེས། བྲམ་ཟེ་བདག་པོ་དེས་གོ་ནས་རྒྱལ་པོའི་
ཁབ་ཏུ་ཆུང་མ་ཨུ་དུམ་ཝཱ་རི་ཀ་འཚོལ་དུ་འོངས་པ་ན། བློན་པོ་སྨན་ཆེན་པོས་
ཅི་ཁྱོད་རང་གི་ཆུང་མ་ངོ་ཤེས་སམ། དེ་ལོས་ཤེས་ཟེར་བ་ལ། སྨན་ཆེན་པོས་
བཙུན་མོ་ལྔ་བརྒྱ་ཁྱོད་ཀྱི་མདུན་དུ་བཞག་ལ། དེར་ཁྱོད་རང་གི་མ་ཡིན་པ་
གཞན་བཟུང་ ན་ ཁྱོད་ ཀྱི་ ལུས་ མཚོན་ གྱིས་ དུམ་ བུར་ བྱའོ་ ཞེས་ བཤད་ ནས། །
རྒྱལ་པོའི་ བཙུན་ མོ་ ཐམས་ ཅད་ རྒྱུན་ གྱིས་ མཆོག་ ཏུ་བརྒྱན་ཏེ། རྒྱལ་ པོའི་
བཤོས་གསོལ་བའི་ལམ་སྣང་བའི་སར་བཙུན་མོ་ཐམས་ཅད་གྲལ་བསྒྲིགས་ཤིང་
ཨུ་དུམ་ཝཱ་རི་ཀ་ཀུན་གྱི་སྔོན་མ་བྱས་ནས། ལྷའི་བུ་མོ་རྣམས་དང་འདྲ་བར་
རྒྱལ་པོའི་དྲུང་དུ་ལྷགས་པ་ན། བྲམ་ཟེ་དེ་སྦྲུལ་སྔགས་ཀྱིས་བཏབ་པ་བཞིན་དུ་
དཔའ་གོང་ནས། ཉི་མར་ལྟ་མི་བཟོད་པ་ལྟར་གྱུར་ཅིང༌། དེ་དག་གི་ཕྱི་
བཞིན་འབྲངས་པའི་བྲན་མོ་ཆུ་ཆུན་མ་ཞིག་འགྲོ་བ་མཐོང་ནས་འདི་བདག་གི་
ཆུང་མའོ་ཞེས་ཟེར་བ་སོགས་བཀོད་པ་ལ་ཟུར་ལྟ་བྱས་པར་སྙམ། རིག་པ་
འགྲན་པའི་བྱུང་རིམ་འདི་《མདོ་མཛངས་བླུན་》ཁྲོད་ཀྱི་《བློན་པོ་རི་དྭགས་ཀྱི་བུ་
བདུན་གྱི་ལེའུ་》པཱ་ལེ་ཡི་གེ་ནས་རྒྱ་ཡིག་ཏུ་བསྒྱུར་བའི་《ཐུབ་པའི་སྐྱེས་རབས་
བདམས་བསྒྲིགས་》ཞེས་པར་ཡང་ཡོད་པ་རེད། དེས་ན་རྒྱ་ནག་རྒྱལ་པོ་ཐང་
ཐེ་ཙུང་གིས་རྒྱལ་ཁབ་སོ་སོའི་བློན་པོ་རྣམས་ཀྱི་རིག་པར་ཚོད་བགམ་པའི་བྱུང་
རིམ་དེ་ནི་བོད་ཀྱི་ལོ་རྒྱུས་སྨྲ་བ་དང་རྩོམ་པ་པོ་རྣམས་ཀྱིས་བློན་པོ་མགར་གྱི་
འགྲན་ཟླ་བྲལ་བའི་བློ་གྲོས་ཀྱི་རྩལ་དེ་སྟོན་ཆེད། ཐུབ་པའི་སྐྱེས་རབས་ཁྲོད་ཀྱི་
276



༄༅།།བོད་ཀྱི་རྩོམ་རིག་ལ་ཐུབ་པའི་སྐྱེས་རབས་ཀྱི་ཤན་ཞུགས་ཚུལ་གླེང་བ།
བློན་འབངས་རིག་པ་ ཅན་རྣམས་ཀྱི་བསམ་སྦྱོར་ཁ་ ཤས་དེའི་དཔེ་མཚོན་དུ་
བཀོད་པར་སྙམ།
དེ་བཞིན་《སྦ་བཞེད་》དུ་“…..ཀོང་ཇོའི་བུ་སྣ་ནམ་བཟའ་བཞི་སྟེངས་
ཀྱིས་ཕྲོགས་ནས་འདི་ང་ལ་སྐྱེས་པ་ཡིན་ཟེར། དེར་བློན་པོ་ཀུན་གྱིས་བརྟག་
པར་བྱ་བའི་ཕྱིར། ཐང་ཚིགས་ཀྱི་བུག་གར་བུ་བཞག་ནས་བུ་སུ་ཐོབ་བྱེད་དུ་
བཅུག་པས། ཀོང་ཇོས་སྔོན་ལ་ཟིན་པ་བཞི་སྟེངས་ཀྱིས་ཤི་ནའང་ཤི་སྙམ་སྟེ་
ཕྲོགས་པས། ཀོང་ཇོས་བུ་ཤི་དོགས་ནས་ལྷོད་བཏང་ སྟེ། ཡིན་དང་ངའི་
ཡིན་ཏེ་དྲི་མོ་ཁྱོད་ཟེར་ནས་བཏང་། བུ་ཀོང་ཇོའི་ཡིན་པར་ཤེས།…….”ཞེས་
པའི་ཁྲི་སྲོང་ལྡེ་བཙན་རྒྱ་བཟའམ་སྣ་ནམ་བཟའ་གང་གི་བུ་ཡིན་པར་བརྟག་པའི་
གཏམ་རྒྱུད་དེ་ལ་མཚོན་ནའང་《མདོ་མཛངས་བླུན་》ཁྲོད་ཀྱི་《ཁྱིམ་བདག་
དབྱིག་པ་ཅན་གྱི་ལེའུ་》ལས་རྒྱལ་པོ་མཛེས་པ་ཅན་གྱིས་བུད་མེད་གཉིས་ཀྱིས་བུ་
གཅིག་བརྩད་པ་དེ་སུ་ཡིན་པར་བརྟགས་པ་སྟེ། “…... རྒྱལ་པོ་དེ་ལ་ཡང་
བུད་མེད་གཉིས་ཤིག་བུ་གཅིག་ལ་རྩོད་དེ། རྒྱལ་པོ་བློ་མཁས་པས་བརྟགས་
ནས་བུད་མེད་གཉིས་ལ་འདི་སྐད་ཅེས་སྨྲས་སོ། ། ཁྱོད་གཉིས་ཀྱིས་བུའི་ལག་
པ་རེ་རེ་ནས་བཟུང་སྟེ་དྲོངས་ལ་གང་གིས་ཐོབ་པ་བུ་ཁྱེར་ཞིག་ཅེས་བསྒོ་བ་དང༌།
བུའི་མ་མ་ཡིན་པ་དེས་ནི་བུ་ལ་སྙིང་རྗེ་མེད་པས་སྣད་ཀྱི་མི་དོགས་ཏེ་མཐུ་ཅི་ཡིན་
པས་དྲངས་སོ། ། བུའི་མ་གང་ཡིན་པ་དེས་ནི་བུ་ལ་བྱམས་ནས་སྣད་ཀྱིས་
དོགས་ཏེ་སྟོབས་ཀྱིས་ཐུབ་ཀྱང་དྲག་ཏུ་མི་འདྲེན་ཏོ། ། རྒྱལ་པོས་ཀྱང་རྟོགས་
ནས་དྲག་ཏུ་དྲངས་པ་དེ་ལ་འདི་ནི་ཁྱོད་ཀྱི་བུ་མ་ཡིན་ཏེ། བུད་མེད་ཅིག་ཤོས་
ཀྱི་བུ་ཡིན་པས་ན་དྲང་པོར་སྨྲོས་ཤིག་ཅེས་བྱས་པ་དང་དལ་གྱིས་འདྲེན་པའི་བུ་
277



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཡིན་པར་གྱུར་ཏེ་བུ་ཁྱེར་རོ”ཞེས་པ་དང་ཀུན་ནས་མཚུངས་པ་རེད། ཁོ་བོས་
བལྟས་ན་གྱིམ་ཤིང་ཀོང་ཇོ་དང་སྣ་ནམ་བཟའ་ཡིས་ལོ་རྒྱུས་སྟེང་དངོས་གནས་བུ་
ཞིག་བརྩད་ཀྱང་སྲིད་མོད། འོན་ཀྱང་དེ་སུའི་བུ་ཡིན་པར་བརྟག་ཆེད་གཉིས་
ཀར་འཕྲོག་རེས་བྱེད་དུ་བཅུག་ པའི་ ཐབས་ དེ་ནི་རྩོམ་ པ་ པོས་《ཁྱིམ་བདག་
དབྱིག་པ་ཅན་གྱི་ལེའུ་》ནང་གི་རྒྱལ་པོ་མཛེས་པ་ཅན་གྱི་མཛད་པ་དེ་བོད་ཀྱི་
བློན་པོ་རྣམས་ཀྱི་ལས་སུ་སྦྱར་བ་རང་རེད། །
《ཆོས་འབྱུང་མཁས་པའི་དགའ་སྟོན་》དུ། “གཉི་གས་ལན་པ་ལ་བྲམ་
ཟེ་དབྱུག་པ་ཅན་གྱིས་ཁྱིམ་བདག་གི་གླང་གཡར་ནས་གཏོང་དུ་ཕྱིན་པས་གླང་
ཁྱིམ་བདག་གི་ར་བར་བཏང་སྟེ་ཅི་ཡང་མ་སྨྲས་པར་ལོག ཁྱིམ་བདག་གིས་
གླང་བསྐྱལ་བྱུང་བ་མཐོང་ཡང་མ་བཏགས་པར་བཞག་པས་གླང་ཕུགས་ཀྱི་སྒོ་
ནས་ཐོན་ཏེ་སྟོར་བ་རྒྱལ་པོ་མེ་ལོང་གདོང་ལ་ཞལ་ལྕེ་ཞུས་པས། བྲམ་ཟེས་
གླང་བཏང་ཡོད་དོ་ཞེས་མ་སྨྲས་པས་ལྕེ་ཆོད། ཁྱིམ་བདག་གིས་མཐོང་ཡང་མ་
བཏགས་པས་ལག་པ་བྲེགས། ཞེས་ཞལ་ལྕེ་བཅད་པ་ལ་དཔེ་བྱས་ནས་ཆད་
གཉིས་མཉམ་དུ་གཅོད་པ་དབང་ཆེན་བཅད་ཀྱི་སྤྱི་ཁྲིམས། གཉི་ག་བདེན་ན་
ཁྱིམ་བདག་ཅིག་གི་བུ་སྐྱེས་མ་ཐག་ཆུར་ལྷུང་བ་ཉ་ཞིག་གིས་མིད་པ། རིའི་
འོག་གི་གྲོང་ན་གནས་པའི་ཁྱིམ་བདག་ཞིག་གི་གཡོག་གིས་ཉ་དེ་ཟིན་ནས་བཤས་
པས། ཁྱེའུ་ཞིག་མ་ཤི་བར་བྱུང་བ་ཁྱིམ་བདག་དེའི་བུར་གསོས་པ། ཁྱིམ་
བདག་གོང་མས་ཐོས་ནས་རྩོད་དེ་རྒྱལ་པོ་ལ་ཞལ་ལྕེ་ཞུས་པས་གཉི་གས་ཁྱེའུ་རེ་
མོས་སུ་གསོས་ལ་བུད་མེད་རེ་ལོངས། བུ་བྱུང་ན་ཁྱིམ་བདག་སོ་སོས་ཁྱེར་ཅེས་
བྱུང་ནས་ཁྱེའུ་རིགས་གཉིས་པར་མིང་ཆགས། བུ་རེ་རེ་སོ་སོས་ཁྱེར་ཕྱིས་རབ་
278



༄༅།།བོད་ཀྱི་རྩོམ་རིག་ལ་ཐུབ་པའི་སྐྱེས་རབས་ཀྱི་ཤན་ཞུགས་ཚུལ་གླེང་བ།
ཏུ་བྱུང་ བས་ དགེ་སློང་ རིགས་ གཉིས་ པར་ གྲགས་ པ་ དེ་ལ་དཔེ་བླངས་ནས།
གཉིས་བདེན་དང་དགའ་གསུམ་དུ་གཅོད་པ་ཁབ་སོ་ནང་པའི་ཁྲིམས་ཡིག་ཏུ་
གྲགས་སྐད་” ཅེས་བཀོད་པ་ལྟར་རྒྱལ་པོ་སྲོང་བཙན་སྒམ་པོའི་རིང་ལ་བདེན་
རྫུན་ཞལ་ལྕེའི་ཁྲིམས་ཡིག་གསུམ་བཟོས་པ་ལས་དབང་ཆེན་བཅད་ཀྱི་སྤྱི་ཁྲིམས་
ཞེས་པ་དང་། ཁབ་སོ་ནང་པའི་ཁྲིམས་ཞེས་པའི་དཔེ་ལེན་སའི་གཏམ་རྒྱུད་
ཀྱང་ཐུབ་པའི་སྐྱེས་རབས་རེད། དེ་ཡང་དང་པོ་ནི་ཀོ་ས་ལའི་རྒྱལ་པོ་གསལ་
རྒྱལ་གྱིས་ཞུས་ལན་དུ་བཅོམ་ལྡན་འདས་ཀྱིས་ ཁོང་ གིས་སྐྱེ་བ་སྔ་མ་དག་ལ་
སེམས་ཅན་ལ་ཕན་པ་མཛད་ཚུལ་དུ་གསུངས་པའི་《རྒྱལ་པོ་མེ་ལོང་གདོང་གི་
སྐྱེས་རབས་》སུ་(བཀའ་འགྱུར་འདུལ་པའི་ཁྲོད་ན་བཞུགས་)རྒྱལ་པོ་མེ་ལོང་གདོང་
གིས་བྲམ་ཟེ་དབྱུག་པ་ཅན་དང་ཁྱིམ་བདག་གཉིས་ལ་ཞལ་ལྕེ་བཅད་པའི་བྱུང་
རིམ་རེད། གཉིས་ པ་ ནི། 《མདོ་ མཛངས་ བླུན་》ཁྲོད་ ན་ བཞུགས་ པའི་
《རིགས་གཉིས་ཀྱི་སྐྱེས་རབས་》སུ་ ཁྱིམ་བདག་ཕྱུག་པོ་གཉིས་ཀྱིས་བུ་གཅིག་
བརྩད་པར་རྒྱལ་པོས་ཞལ་ལྕེ་བཅད་པའི་གཏམ་རྒྱུད་དེ་ཡིན་པ་རེད།།
གཞན་ཡང་། 《རྒྱལ་རབས་གསལ་བའི་མེ་ལོང་》དུ་འཕགས་པ་སྤྱན་
རས་གཟིགས་རྟའི་རྒྱལ་པོར་སྤྲུལ་ནས་སེམས་ ཅན་གྱི་དོན་མཛད་པའི་སྐོར་དེ་
ཡང་ཀོ་ས་ལའི་རྒྱལ་པོ་གསལ་རྒྱལ་གྱིས་ཞུས་ལན་དུ་སྟོན་པ་ཤཱཀྱ་ཐུབ་པས་ཁོང་
གིས་སྐྱེ་བ་སྔ་ མར་ སེམས་ ཅན་ རྣམས་ རྗེས་ སུ་ བཟུང་ཚུལ་ དུ་ གསུངས་ པ་ སྟེ།
《རྟའི་རྒྱལ་པོ་སྤྲིན་གྱི་ཤུགས་ཅན་གྱི་སྐྱེས་རབས་》དང་གཅིག་རེད། གཏམ་
རྒྱུད་དེ་གཞན་ད་དུང་《མདོ་སྡེ་ཟ་མ་ཏོག་》ཏུའང་བཞུགས་པ་《རྒྱལ་ རབས་
གསལ་བའི་མེ་ལོང་》རང་ནའང་གསལ་བ་ཡིན།
279



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཐུབ་པའི་སྐྱེས་རབས་དེ་བོད་ལ་བསྒྱུར་རྗེས་བོད་ཀྱི་སྒྱུ་རྩོམ་སྣ་ཚོགས་ཀྱི་
བརྗོད་བྱར་གྱུར་པ་དང༌། ཡང་ན་དེ་དག་གི་བརྗོད་བྱའི་ནང་དོན་ལ་ཤན་
ཞུགས་ཤིང་བོད་ཀྱི་ལྡེབས་རིས་དང་ཐང་ཀ་འཇིམ་བཟོ་སོགས་ཀྱི་མཚོན་བྱར་
གྱུར་ཡོད་དེ། ས་སྐྱ་དགོན་པའི་ཚོགས་ཆེན་འདུ་ཁང་དང་ནོར་བུ་གླིང་གའི་
སྤྱན་བསལ་ཕོ་བྲང་གི་ལྡེབས་རིས་དང་། དགེ་ལྡན་བསྟན་པའི་འབྱུང་ཁུངས་
དཔལ་ལྡན་བྱ་ཁྱུང་ཐེག་ཆེན་ཡོན་ཏན་དར་རྒྱས་གླིང་གི་ཚོགས་ཆེན་འདུ་ཁང་
ཆེན་མོའི་ཐང་ག་དང་། བླ་བྲང་བཀྲ་ཤིས་འཁྱིལ་གྱི་དབྱར་གནས་སུ་དགྲམ་
རྒྱུའི་ཐང་ག་རྣམས་《དཔག་བསམ་འཁྲི་ཤིང་》ཡིན་ཞིང་། སྔོན་ཆད་སྣར་ཐང་
དགོན་པར་《དཔག་བསམ་འཁྲི་ཤིང་》གི་ཐང་པར་ཡང་ཡོད་པ་《དཔལ་སྣར་
ཐང་ཆོས་སྡེའི་ལོ་རྒྱུས་མདོར་བསྡུས་》ལས་གསལ། དེ་མིན་སེ་ར་དང་འབྲས་
སྤུངས་དགོན་པ། ཏུན་ཧོང་བྲག་ཕུག་སོགས་ཀྱི་ལྡེབས་རིས་སུའང་ཐུབ་པའི་
སྐྱེས་རབས་ངེས་ཅན་རེ་བཀོད་ཡོད་ལ། ལྷ་ས་དང༌། སྐུ་འབུམ། བླ་བྲང་
སོགས་སུ་སྨོན་ལམ་ཆེན་མོར་བཞེངས་པའི་མེ་ཏོག་མཆོད་རྒྱན་གྱི་ནང་དོན་ཡང་
ཐུབ་པའི་སྐྱེས་རབས་བཞེངས་པ་མང་།
གཉིས།
རྗོད་བྱེད་ཀྱི་རྣམ་པར་ཤན་ཞུགས་པ།
དེ་ཡང་ཐུབ་པའི་སྐྱེས་རབས་གཏམ་རྒྱུད་ལ་རང་རྐྱ་ཐུབ་པ་དང་། རྗོད་
བྱེད་ཀྱི་ཚིག་ གསོན་ ཉམས་ ལྡན་ པ། བྱུང་རིམ་ གྱིས་ ཡིད་ སེམས་ འགུག་ པ།
སྣང་བརྙན་གསལ་བ། འཚོ་བའི་ཉམས་འགྱུར་ཟབ་པ་བཅས་ཀྱི་ཁྱད་ཆོས་
280



༄༅།།བོད་ཀྱི་རྩོམ་རིག་ལ་ཐུབ་པའི་སྐྱེས་རབས་ཀྱི་ཤན་ཞུགས་ཚུལ་གླེང་བ།
ལྡན་པས། བོད་ཀྱི་རྩོམ་པ་པོ་རྣམས་ཀྱིས་རང་གི་བརྩམས་ཆོས་ལེགས་པོ་ཡོང་
བའི་ཆེད་དུ། དེའི་ལུས་ དང་། སྒྲིག་གཞི། བྱུང་རིམ། སྣང་བརྙན་
འགོད་སྟངས་སོགས་ལ་སློབ་སྦྱོང་དང་དེའི་ལེགས་ཆ་སྡུད་ལེན་བྱས་ཡོད་པས།
བོད་ཀྱི་སྒྱུ་རྩལ་རྩོམ་རིགས་ལ་ཐུབ་པའི་སྐྱེས་རབས་ཀྱི་སྒྱུ་རྩལ་གྱི་ཤན་ཞུགས་
ཀྱང་ཟབ་མོ་ཞིག་ཡོད་པ་འདི་ལྟར།
༡. རྩོམ་གྱི་ལུས་ལ་ཤན་ཞུགས་པ། དེ་ཡང་ཐུབ་པའི་སྐྱེས་རབས་སུ་ཐབས་
སྣ་ཚོགས་ལ་བརྟེན་ནས་མི་སྣའི་སྣང་བརྙན་དང་ཡུལ་ལྗོངས་ཀྱི་རྣམ་པ་གསོན་
ཉམས་ལྡན་པ་ཞིག་བཏོད་པ་དང༌། བརྗོད་དོན་རྒྱ་ཆེ་ཞིང་བྱུང་རིམ་ཆ་ཚང་
བའི་གཏམ་རྒྱུད་ཀྱང་མི་ཉུང་བ་ཞིག་ཡོད་པ་དེས་བོད་ཀྱི་མཁས་པ་རྣམས་ལ་
ཡུལ་ལྗོངས་དང་མི་སྣའི་སྣང་བརྙན་བཏོད་པར་མཛུབ་མོས་དཔེ་སྟོན་གྱི་ནུས་པ་
བསྐྱེད་ཅིང་། སྤྱི་ལོའི་དུས་རབས་བཅུ་གསུམ་པར་《སྙན་ངག་མེ་ལོང་》བོད་
ལ་བསྒྱུར་ཅིང་དེར་སྦྱངས་བརྩོན་བྱས་པས། བོད་ཀྱི་མཁས་པ་རྣམས་ཀྱི་རྩོམ་
རྩལ་ཇེ་མཐོར་སོང་ཡོད། མི་སྣ་ཞིབ་འབྲི་བྱེད་པའི་དཔེ་མཚོན་ཡོད་པ་དང་
སྐད་ཆའི་སྒྱུ་ རྩལ་ཇེ་མཐོར་སོང་བའི་ཆ་རྐྱེན་འོག གཏམ་ རྒྱུད་ནས་སྒྲུང་
གཏམ་དུ་ཉེ་བར་འཕེལ་བའི་སྐྱེས་རབས་དེ་དག་བརྗོད་བྱར་བཀོད་པ་དང༌།
ཡང་ན་དེ་དག་ལ་ལད་མོ་བྱས་ནས་བརྩམས་པ་ལ། 《རྒྱལ་པོ་དྲི་མེད་ཀུན་ལྡན་
གྱི་རྣམ་ཐར་》དང་། 《ཆོས་རྒྱལ་ནོར་བཟང་གི་རྣམ་ཐར།》《རྒྱལ་པོ་སྤྲིན་གྱི་
བཞོན་པའི་རྟོགས་བརྗོད་འཇིག་རྟེན་ཀུན་དགའ་བསྐྱེད་པའི་གཏམ།》《པདྨ་
འོད་འབར་གྱི་རྣམ་ཐར།》《བྱ་མགྲིན་སྔོན་ཟླ་བའི་རྟོགས་བརྗོད།》《གཞོན་ནུ་
ཟླ་མེད་ ཀྱི་ གཏམ་ རྒྱུད་》སོགས་ གནའ་ རབས་ ཀྱི་ སྒྲུང་ གཏམ་ བྱུང༌ བ་ རེད། །
281



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
དེས་ན་ཐུབ་པའི་སྐྱེས་རབས་ནི་བོད་ཀྱི་གནའ་རབས་སྒྲུང་གཏམ་གྱི་འབྱུང་རྐྱེན་
གཙོ་བོ་ཞིག་ཡིན་ཟེར་ནའང་མི་རུང་བ་ཅི་ཡང་མེད་པར་སྙམ།
༢. སྒྲིག་གཞིར་ཤན་ཞུགས་པ། ཐུབ་ པའི་ སྐྱེས་ རབས་ མང་ པོ་ བོད་ ལ་
བསྒྱུར་བའི་ཤུགས་རྐྱེན་གྱིས། བོད་ལའང་སྐྱེས་ཆེན་དམ་པ་རྣམས་ཀྱི་སྐྱེས་
རབས་འབྲི་བའི་སྲོལ་བྱུང་བ་དཔེར་ན། རྒྱལ་པོ་སྲོང་བཙན་སྒམ་པོའི་སྐྱེས་
རབས་རྣམ་ཐར་《མ་ཎི་བཀའ་འབུམ་》དང་། 《སློབ་དཔོན་པད་མ་འབྱུང་
གནས་ཀྱི་སྐྱེས་རབས།》《ཇོ་བོ་རྗེའི་རྣམ་ཐར་བླ་མའི་ཡོན་ཏན་ཆོས་ཀྱི་འབྱུང་
གནས།》《འབྲོམ་ སྟོན་ པ་ རྒྱལ་བའི་འབྱུང་གནས་ཀྱི་སྐྱེས་རབས།》《བཀའ་
གདམས་ཕ་ཆོས།》《མི་དབང་རྟོགས་བརྗོད་》སོགས་ལྟ་བུ་རེད། དེའང་ཐོག་
མར་སྐྱེས་ཆེན་དམ་པ་དེ་དག་སྐྱེ་བ་སྔ་མ་རྣམས་སུ་གང་ཟག་གང་དག་གི་སྐྱེ་བ་
བླངས་ནས་མཛད་པ་ཅི་ཞིག་མཛད་ཚུལ་བརྗོད་རྗེས། ད་གཟོད་སྐྱེ་བ་འདིའི་
རྣམ་ཐར་བརྗོད་པ་ནི་རྩོམ་པ་པོ་རྣམས་ཀྱིས་རང་གིས་བརྗོད་པར་བྱ་བའི་གང་
ཟག་ལ་ཆེ་ཆེར་བསྟོད་པ་དང་སྐྱེས་བུ་དམ་པ་དེ་དག་གི་སྐྱེ་བ་འདིའི་དཔལ་དང་
ཡོན་ཏན་ཐམས་ཅད་ནི་སྐྱེ་བ་སྔ་མ་རྣམས་སུ་འགྲོ་དོན་མཐའ་ཡས་པ་མཛད་
པའི་འབྲས་བུ་ཡིན་པར་བརྗོད་ནས་སྐྱེ་བོ་ཐམས་ཅད་ལས་རྒྱུ་འབྲས་བརྩི་བར་
བསྐུལ་ཆེད། ཐུབ་པའི་སྐྱེས་རབས་ཀྱི་སྒྲིག་གཞི་དཔེར་བྱས་ནས་བརྩམས་པ་
མངོན་གསལ་རེད། །
༣.མི་སྣའི་སྣང་བརྙན་དང་ དེ་ བཏོད་ པའི་ཐབས་ལ་ ཤན་ཞུགས་པ། སྔོན་
རབས་བོད་ཀྱི་རྩོམ་པ་པོ་མང་ཆེ་བ་ནི་སྟོན་པ་ཤཱཀྱ་ཐུབ་པའི་རྗེས་འཇུག་པ་ཡིན་
ཞིང་། ཁོང་ཚོས་སྟོན་པ་ཤཱཀྱ་ཐུབ་པའི་གསུང་ལ་སྙིང་ཐག་པ་ནས་དད་མོས་
282



༄༅།།བོད་ཀྱི་རྩོམ་རིག་ལ་ཐུབ་པའི་སྐྱེས་རབས་ཀྱི་ཤན་ཞུགས་ཚུལ་གླེང་བ།
བྱེད་པ་དང་དེ་རང་གི་བྱ་སྤྱོད་མཐའ་དག་ལ་སློབ་སྟོན་བྱེད་པའི་རིགས་པའི་
གཞུང་ལུགས་ སུ་ བྱེད་ པས། ཁོང་ཚོའི་ རྩོམ་གྱི་བརྗོད་དོན་དང་ ཁྲིད་ སྟོན་
བསམ་བློའང༌ སྟོན་ པ་ ཤཱཀྱ་ ཐུབ་ པའི་ དགོངས་ གཞི་ རེད། དེས་ན་ གཅིག་
མཐུན་གྱི་བརྗོད་དོན་དང་ཁྲིད་སྟོན་བསམ་བློའི་འོག་བརྩམས་པའི་སྒྱུ་རྩོམ་ནང་
གི་མི་སྣའི་སྣང་བརྙན་དང་དེ་བཏོད་པའི་ཐབས་ཀྱང་རང་ཤུགས་ཀྱིས་གཅིག་ཏུ་
གྱུར་ཡོད་པ་དཔེར་ན། 《གཞོན་ནུ་ཟླ་མེད་ཀྱི་གཏམ་རྒྱུད་》དུ་གཞོན་ནུ་ཟླ་
མེད་ཀྱི་གྲལ་རིམ་གྱི་གོ་གནས་མཚོན་པར་བྱེད་ཆེད། ཐུབ་པའི་སྐྱེས་རབས་
ལྟར་འཁྱོག་བརྗོད་ཀྱི་རྒྱུན་སྣ་ཚོགས་ལ་བརྟེན་ནས་སྲིད་པའི་རྒྱན་གྱི་ཡུལ་ལྗོངས་
དང་ཕོ་བྲང་ཕྱི་ནང་གི་བཀོད་པ། འཁོར་གཡོག་རྒྱུ་ནོར་ལོངས་སྤྱོད་སོགས་
འཇིག་རྟེན་ན་འགྲན་ཟླ་བྲལ་ཞིང་བསམ་པ་ཙམ་གྱིས་མེ་ལོང་དུ་གཟུགས་བརྙན་
ཤར་བ་ལྟ་བུ་ཞིག་བཏོད་ཅིང༌། མཐའ་གཞུག་གཞོན་ནུ་ཟླ་མེད་ཀྱིས་དེ་འདྲའི་
འཁོར་བའི་ཕུན་ཚོགས་ལ་མ་ཆགས་པར་དབེན་གནས་སུ་བསམ་གཏན་གྱི་བདེ་
བ་མྱོང་དུ་སོང་བ་དེས་གཞོན་ནུ་ཟླ་མེད་འཁོར་བའི་ཕུན་ཚོགས་ལ་ཞེན་ཆགས་
མེད་པའི་རང་གཤིས་ཚད་མཐོན་པོའི་སྒོ་ནས་མཚོན་པར་བྱས་ཡོད། ཐུབ་
པའི་སྐྱེས་རབས་སུ་མི་སྣ་གཙོ་བོ་གང་གི་མཚན་དཔེ་བརྗོད་པ་ལ་བརྟེན་ནས་
དེའི་སྣང་བརྙན་མཚོན་པར་བྱེད་པ་དེའི་ཤན་ཞུགས་ཀྱང་བོད་ཀྱི་རྣམ་ཐར་དང་
རྟོགས་བརྗོད་སོགས་སུ་ཐེབས་ཡོད་དེ། 《རྗེ་བཙུན་བླ་མ་ཙོང་ཁ་པ་ཆེན་པོའི་
ངོ་མཚར་རྨད་དུ་བྱུང་བའི་རྣམ་ པར་ ཐར་ པ་ དད་ པའི་འཇུག་ངོགས་》ལས།
“འདི་ཉིད་གང་གི་ཚེ་ཡུམ་གྱི་ལས་ཉེ་བར་བལྟམས་པ་དེའི་ཚེ། འདིའི་དབུ་ནི་
གདུགས་ལྟ་བུ་དང༌། དཔྲལ་བ་དབྱེས་ཆེ་ཞིང་སྨིན་མ་འཛར་ལ་ ཤངས་ཀྱི་
283



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
གཟེངས་མཐོ་བ་དང༌། སྙན་ཤལ་རིང་དུ་འཕྱང་ཞིང་ཡན་ལག་དང་ཉིང་ལག་
རྒྱས་ལ་དཀུ་སྐབས་ཕྱེད་པ་དང་། དབང་པོ་ཡོངས་སུ་གསལ་ཞིང་པགས་པའི་
མདོག་ནི་མེ་ཏོག་ཀུ་མུད་ལྟར་དཀར་བས་འཇིག་རྟེན་གྱི་སྐྱེ་བོ་གཞན་དང་མི་
མཐུན་པའི་མཚན་གྱི་དཔལ་གྱིས་མཛེས་པ་མིག་གི་བདུད་རྩི་ཞིག་བཙས”ཞེས་
པར་མཚོན་ན་《གཞོན་ནུ་ཆུ་སྐྱེས་ཀྱི་སྐྱེས་རབས་》0 དང་《ཐམས་ཅད་སྒྲོལ་གྱི་
སྐྱེས་རབས་》D སོགས་སུ་བྱང་ཆུབ་སེམས་དཔའ་གང་ཉིད་ཀྱི་མཚན་དཔེ་སྟེ་
“པགས་པའི་མདོག་གསེར་འདྲ་བ། མགོ་གདུགས་ལྟ་བུ་དང་ལྡན་པ། ལག་
པ་རིང་བ། དཔྲལ་བའི་དབྱེས་ཆེ་བ། སྨིན་མ་འཛར་བ། སྣའི་གཟེངས་
མཐོ་བ། སྐྱེས་པ་དྲན་པ་ཞིག་བཙས་སོ་”ཞེས་བཀོད་པ་དང་ཕལ་ཆེར་གཅིག་
འདྲ་རེད། དེ་བཞིན་དུ་བོད་ཀྱི་སྐྱེས་ཆེན་དམ་པ་རྣམས་ཀྱི་འབག་སྐུ་དང་ཐང་
གའི་དཔྲལ་བའི་དབྱེས་ཆེ་བ་དང༌། སྨིན་མ་འཛར་བ། སྣའི་གཟེངས་མཐོ་
བ། སྙན་ ཤལ་ ཤིན་ ཏུ་རིང་བ། ཁྱད་པར་དུ་སྐྲ་མཐོན་མཐིང་དང་ཞལ་
མདངས་སེར་པོར་བཞེངས་ཡོད་པའང་ཐུབ་པའི་སྐྱེས་རབས་རྣམས་སུ་གསུངས་
པའི་མཚན་དཔེ་དེ་དག་ཚད་གཞིར་བཟུང་ནས་བཞེངས་པ་གོར་མ་ཆག རྒྱུ་
མཚན་ནི་བོད་ཀྱི་མི་ལ་སྤྱིར་བཏང་དུ་སྐྲ་མཐོན་མཐིང་ཅན་དང་ཁ་མདོག་སེར་
པོ་ཅན་མེད་ལ། དེ་མཛེས་པ་ཞིག་ཏུའང་མི་བརྩི་བས་སོ། །
ཡང་ཐུབ་པའི་སྐྱེས་རབས་རྣམས་སུ་མི་སྣ་གཙོ་བོ་གང་ཞིག་མའི་མངལ་དུ་
ཞུགས་པ་དང་། བཙས་པ། འཆི་བ་བཅས་ཀྱི་གནས་སྐབས་བྱུང་བའི་ལྟས་
བརྗོད་པ་སོགས་ལ་བརྟེན་ནས་མི་སྣ་གཙོ་བོ་དེར་ཐུན་མོང་མ་ཡིན་པའི་མཐུ་
དང་ཡོན་ཏན་ལྡན་པར་བརྗོད་པ་དེའི་ཤན་ཞུགས་ཀྱང་ཟབ་མོ་ཞིག་ཐེབས་ཡོད་
284



༄༅།།བོད་ཀྱི་རྩོམ་རིག་ལ་ཐུབ་པའི་སྐྱེས་རབས་ཀྱི་ཤན་ཞུགས་ཚུལ་གླེང་བ།
པ་རེད། དཔེར་ན། གླིང་གེ་སར་རྒྱལ་པོའི་སྒྲུང་《འཁྲུངས་སྐོར་》དུ་གླིང་གེ་
སར་རྒྱལ་པོ་དེ་རྨི་ལམ་ལ་བརྟེན་ནས་མ་འགོག་མོའི་ལྷུམས་སུ་ཞུགས་རྗེས་“རྗེ་ཡི་
མགུར་ལྷ་བཅུ་གསུམ། བོད་ཀྱི་བསྟན་མ་བཅུ་གཉིས་གཙང་རིས་ཀྱི་དཔལ་
མགོན་སོགས་ལ་ལ་དངོས་དང་། ལ་ལ་བརྒྱུད་ནས་ཉིན་མཚན་དུས་དྲུག་ཏུ་
བསྲུངས་ཤིང་སྐྱོང་སྟེ། འགོག་མོའི་སྦྲ་ཆུང་དེའི་ནང༌། ལ་ལས་མཚན་མོ་གླུ་
དང་གར་བྱེད་པ་ཐོས། ལ་ལས་སྦྲེའུ་ཙེ་དེའི་སྟེང་འོག་ཀུན་ཏུ་འཇའ་འོད་
འཁྱུགས་པ་དང་རོལ་མོའི་སྒྲ་སྣ་ཚོགས་རྒྱུན་དུ་ཐོས་པ་དང༌། ཡང་ཞལ་དཀར་
གྱི་སྣང་ངོར། འགོག་མོའི་སྦྲ་ནང་དུ་གསེར་གྱི་རྡོ་རྗེ་འབར་བ་ཞིག་ལ། བླ་
མས་རབ་གནས་མཛད་པ་སོགས་བྱུང་” ཞེས་འུད་བརྗོད་ཀྱི་ཐབས་ལ་བརྟེན་
ནས་གླིང་གེ་སར་རྒྱལ་པོའི་ཆེ་བ་བརྗོད་པ་ལྟ་བུའོ། །
ཡང་《 ཐང༌ རྒྱལ་ རྣམ་ ཐར་》དུ་ གྲུབ་ ཐོབ་ ཆེན་ པོ་ འཁྲུངས་ མ་ ཐག
“ནམ་མཁའ་རོལ་མོའི་སྒྲ་དང་སྤོས་ཀྱི་དྲི་ཞིམ་པོ་འཐུལ་ཞིང་མེ་ཏོག་གི་ཆར་
བབས། རིན་ཆེན་སྡིངས་ཀྱི་རྒྱལ་པོའི་ཁབ་ཏུ་གཏམ་སྙན་ལ་དར་འཕྱར་བ།
ཚོང་པ་བཀྲ་ཤིས་རྒྱལ་མཚན་གྱིས་བལ་པོའི་ཚོང་འཁོར་ནས་ལྷོ་ཟོང་མང་པོ་
སླེབས་པ། མང་གར་གྱི་མགྲོན་པོས་སྣུམ་རྐྱལ་བཅོ་བརྒྱད་སྒོ་དྲུང་དུ་སླེབས་པ་
སོགས་རྟེན་འབྲེལ་བཟང་པོ་རང་འགྲིག་ ཏུ་བྱུང་”ཞེས་ པ་ དང་། 《འཇམ་
མགོན་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་རྣམ་ཐར་》དུ་རྗེ་རིན་པོ་ཆེ་“འཁྲུངས་
མ་ཐག་ནས་ལྷའི་ཁྱེའུ་རྣམས་ཀྱིས་ལག་གིས་བླངས་ཤིང༌། ཌཱ་ཀི་མ་རྣམས་ཀྱིས་
ཡེ་ཤེས་ཀྱི་བདུད་རྩིས་སྐུ་ཁྲུས་གསོལ་ཏེ་མངལ་གྱི་དྲི་མ་ཐམས་ཅད་སྦྱོང་བ་དང་།
བཀྲ་ཤིས་ཀྱི་གླུ་དབྱངས་དར་དིར་དུ་སྒྲོག་པ་དང་། དཀར་ཕྱོགས་སྐྱོང་བའི་ལྷ་
285



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཀླུའི་ཚོགས་ཀྱིས་མཚོན་པའི་ཁྱད་པར་ནམ་མཁའ་གང་བས་མཆོད་པ་ལ་སོགས་
པ་མངོན་སུམ་ཉིད་དུ་བྱུང་བའི་དགེ་མཚན་ཡང་དག་པར་མངོན་”ཞེས་དང༌།
དེ་མིན་ད་དུང་《གླིང་གེ་སར་རྒྱལ་པོའི་སྒྲུང་》དང༌། 《ཚངས་དབྱངས་རྒྱ་
མཚོའི་གསང་རྣམ་》སོགས་སུ་དེ་འདྲའི་དོན་བཀོད་པ་མང་བས་འདིར་རེ་རེ་
བཞིན་མ་དྲངས། མདོར་ན་སྐྱེས་མཆོག་དམ་པ་རྣམས་ སྐུ་འཁྲུངས་དུས་ཀྱི་
ལྟས་བཟང་དང་ངོ་མཚར་སོགས་འུད་བརྗོད་ཀྱི་ཐབས་ལ་བརྟེན་ནས་བཀོད་དེ་
ཐུན་མོང་མ་ཡིན་པའི་བསོད་ནམས་ཀྱི་མཐུ་དང་ཁྱད་ཆོས་ཤིག་ཡོད་པ་མཚོན་
པར་བྱས་པ་དེའང་《རྒྱལ་པོ་བསོད་ནམས་སྟོབས་ཀྱི་སྐྱེས་རབས་》སུ་བྱང་ཆུབ་
སེམས་དཔའ་གང་དེ་སྐུ་འཁྲུངས་དུས་“ས་རྣམ་པ་དྲུག་དུ་གཡོས་ཏེ། ནམ་
མཁའ་ལས་ཀྱང་རིན་པོ་ཆེ་སྣ་བདུན་གྱི་ཆར་ཆེན་པོ་བཙུན་མོའི་འཁོར་དུ་བབ་
བོ། ། རྒྱལ་པོའི་ཕོ་བྲང་འཁོར་དེ་དག་ཐམས་ཅད་དུ་ཡང་གོས་སྣ་ཚོགས་ཀྱི་
ཆར་བབ་བོ། ། རྒྱལ་པོ་དེའི་ཡུལ་ཐམས་ཅད་དུ་ཡང་ལྷའི་མེ་ཏོག་མཆོག་ཏུ་
ཡིད་དུ་འོངས་བའི་ཆར་བབ་བོ། ། ......དེ་ནས་གཞོན་ནུ་བཙས་མ་ཐག་པ་
ཕྱོགས་གང་ན་འདུག་པ་དེར་རྒྱལ་པོ་ཆེན་པོ་བཞིས་ལྷའི་སེང་གེའི་ཁྲི་ཆེན་པོ་
རིན་པོ་ཆེ་སྣ་ཚོགས་ཀྱིས་སྤྲས་པས་བརྟོལ་ཏེ་གློ་བུར་དུ་ཕུལ་ལོ། ......གླང་པོ་
ཆེའི་མཆོག་བརྒྱ་ནི་ནགས་ཁུང་ཆེན་པོ་ནས་རང་འོངས་ཏེ་གླང་པོ་ཆེའི་བྲེས་ན་
གནས་པར་གྱུར་ཏོ། རྒོད་མ་བརྒྱ་ཡང་རྟེའུ་འབྲངས། འབྲུ་ཐམས་ཅད་ཀྱང་
མ་བཏབ་པར་མཐུ་དང་ལྡན་པར་གྱུར་ཏོ། ། སེང་གེའི་ཁྲི་དེའི་འོག་ནས་ཀྱང་
གཏེར་ཆེན་པོ་ལྔ་རིན་པོ་ཆེ་སྣ་ཚོགས་ཀྱིས་ལེགས་པར་ཡོངས་སུ་གང་བ་རྣམས་
ཀྱིས་ཁ་བསྟེན་དེ་གོད་པར་བྱས་ཀྱང་ཡོངས་སུ་ཟད་པར་མི་འགྱུར་རོ་”ཞེས་
286



༄༅།།བོད་ཀྱི་རྩོམ་རིག་ལ་ཐུབ་པའི་སྐྱེས་རབས་ཀྱི་ཤན་ཞུགས་ཚུལ་གླེང་བ།
བཀོད་པ་དང་འདྲ་ལ། དེ་བཞིན་དུ་བོད་ཀྱི་སྒྱུ་རྩོམ་དག་ཐུབ་པའི་སྐྱེས་རབས་
སུ་སྐྱེས་བུ་གང་ཞིག་སྐུ་གྲོངས་ཚེ་ལྟས་ངོ་མཚར་ཅན་བྱུང་བར་བརྗོད་པ་དེའི་
ཤན་ཞུགས་ཀྱང་ཐེབས་ཡོད་པ་དཔེར་ན། 《ཚངས་དབྱངས་རྒྱ་མཚོའི་གསང་
རྣམ་》དུ་སྐྱེས་ཆེན་དམ་པ་དེ་སྐུ་གཤེགས་ཏེ་“བཅུ་གཅིག་གི་ཉིན་ཆར་དྲག་དང༌
འབྲུག་སྒྲ་དུ་བ་ལྟ་བུ་ཤིན་ཏུ་འཇིགས་པ་ཞིག་བྱུང་བ་དང༌། བཅོ་ལྔའི་ཉིན་ས་
གཡོ་ཞིང་འོག་ནས་འུར་སྒྲ་ཆེན་པོ་བྱུང་བ་སོགས་དཀར་ཕྱོགས་ལྷ་ཀླུ་རྣམས་ཀྱིས་
མྱ་ངན་དུ་མངོན་”ཞེས་བཀོད་པ་དེ་《རྒྱལ་པོ་ཟླ་འོད་ཀྱི་སྐྱེས་རབས་》སུ་རྒྱལ་པོ་
གང་དེའི་བྲམ་ཟེ་དྲག་པོའི་མིག་བྱ་བར་དབུ་སྦྱིན་རྒྱུ་ཞལ་གྱིས་བཞེས་ཚེ་ཡུལ་
ཁམས་ཀུན་ཏུ་“ས་ཀུན་གས་པ་དང༌། གློག་འགྱུ་བ། འབྲུག་གྲགས་པ་དང༌།
སེར་བ་དང་གནམ་ལྕགས་དང་། བྱ་མང་པོ་ནམ་མཁའ་ལས་སྙིང་རྗེའི་སྐད་
ཤོར་ཞིང་ནམ་མཁའ་ལས་སར་ལྷུང་བ་དང་། སྟག་དང་། གཟིག སྤྱང་
ཀི་གཅན་གཟན་དང་། རི་དྭགས་ལ་སོགས་པ་དཀྱུ་མཆོང་ཞིང་སྐད་ཟེར་”
ཞེས་པ་དང་ཕལ་ཆེར་འདྲ་བ་རེད། དེས་ན་བོད་ཀྱི་རྩོམ་པ་པོ་རྣམས་ཀྱིས་
རང་གིས་ བརྗོད་ པར་ བྱ་ བའི་ གང་ ཟག་ དེ་ ཁྱད་ པར་ བ་ ཞིག་ ཡིན་ པ་ དང༌།
དེར་གཞན་ལས་ལྷག་པའི་བསོད་ནམས་ཀྱི་མཐུ་དང་དཔལ་ཡོན་ལྡན་པ་སྟོན་
ཆེད། ཐུབ་པའི་སྐྱེས་རབས་དག་དཔེར་བལྟས་ནས་སྐྱེས་ཆེན་དམ་པ་དེ་དག་
སྐུ་འཁྲུངས་པ་དང་ཚེ་ལས་འདའ་དུས་ངོ་མཚར་གྱི་ལྟས་སྣ་ཚོགས་འབྱུང་ལུགས་
འུད་ཀྱིས་བརྗོད་གང་ཐུབ་བྱས་ཡོད། །
༤. བྱུང་རིམ་འགོད་ཐབས་ལ་ཤན་ཞུགས་པ། ཐུབ་པའི་སྐྱེས་རབས་རྣམས་
སུ་རྨི་ལམ་བརྟག་པ་ལ་བརྟེན་ནས་འབྱུང་འགྱུར་གྱི་བྱ་བ་སྟོན་པར་བྱེད་པ་དང་
287



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
གཏམ་རྒྱུད་ཀྱི་ནང་དོན་ཕུན་སུམ་ཚོགས་པོར་གཏོང་བའི་ཐབས་དེའང་བོད་ཀྱི་
རྩོམ་པ་པོ་རྣམས་ཀྱིས་སྡུད་ལེན་བྱས་ཡོད་པ་དཔེར་ན། 《རིགས་བཟང་གི་
མཁའ་འགྲོ་མ་སྣང་ས་འོད་འབུམ་》དུ་ཀུན་བཟང་བདེ་ཆེན་གྱིས་ཁོང་གི་ཆུང་
མས་རྨི་ལམ་ཞུས་པར་བརྟག་པ་སྟེ། རྨི་ལམ་མི་བདེན་འཁྲུལ་བ་ཡིན་མོད་
ཀྱང་། ། ད་རེས་འདི་ནི་མ་འོངས་ལུང་བསྟན་ཡིན། ། རྗེ་བཙུན་སྒྲོལ་མའི་
ཐུགས་ཀྱི་ཊམ་ཡིག་ལས། ། འོད་ཟེར་ཁྱོད་ཀྱི་སྙིང་དབུས་ཐིམ་པ་དེ། ། དུས་
གསུམ་སངས་རྒྱས་ཀུན་གྱི་འཕྲིན་ལས་མ། ། སྒྲོལ་མའི་བྱིན་རླབས་སྙིང་ལ་
ཞུགས་པའི་རྟགས། ། ཁྱོད་ལུས་མེ་ཏོག་པདྨ་སྐྱེས་པ་དེ། ། མཁའ་འགྲོ་ཀུན་
གྱིས་གཙོ་མོ་ཡིན་པའི་རྟགས། ། ཕྱོགས་མཚམས་ཀུན་ནས་བུང་བའི་ཚོགས་
འདུས་པར། ། སྨྲ་བའི་ཟེའུ་འབྲུར་རོ་བཅུད་སྟེར་བ་དེ། ། དག་དང་མ་དག་
གདུལ་བྱའི་ཚོགས་རྣམས་ལ། ། ལུས་ངག་ཡིད་གསུམ་འགྲོ་དོན་མཛད་པའི་
རྟགས། ། ན་གཞོན་སོ་དཀར་དུས་སུ་བུ་མེད་ཀྱང་། ། ན་རྒས་སྐྲ་དཀར་དུས་
སུ་བུ་མོ་ཞིག ། འཁྲུངས་ནས་བུ་ལས་ལྷག་པ་ཡོང་ངེས་པས། ། ཕྱོགས་
རྣམས་ཀུན་ཏུ་རིམ་གྲོ་སྒྲུབ་པར་མཛོད། ། རྨི་ལམ་བཟང་ངོ་མྱང་ཚ་གསལ་
སྒྲོན་མ། ། ཞེས་བཀོད་ཡོད་པར་མཚོན་ན་རྣམ་ཐར་གྱི་འགོ་གླེང་མ་ཐག་ཀུན་
བཟང་བདེ་ཆེན་གྱི་ཆུང་མའི་རྨི་ལམ་བརྟག་པ་ལ་བརྟེན་ནས་རྣམ་ཐར་གྱི་ནང་
དོན་གཙོ་བོ་སྟེ་སྣང་ས་འོད་འབུམ་སྐྱེ་བ་དང་དེས་དོན་ཅི་འདྲ་ཞིག་བསྒྲུབ་པ་
སྔོན་ལ་ མདོར་བསྡུས་ནས་ བརྗོད་ དེ། གཏམ་རྒྱུད་ཀྱི་ནང་དོན་ཕུན་སུམ་
ཚོགས་པོར་བཏང་བ་མ་ཟད། སྣང་ས་འོད་འབུམ་གྱི་ཡོན་ཏན་ཡང་བསྟན་
ཡོད་པ་རེད།
288



༄༅།།བོད་ཀྱི་རྩོམ་རིག་ལ་ཐུབ་པའི་སྐྱེས་རབས་ཀྱི་ཤན་ཞུགས་ཚུལ་གླེང་བ།
ཡང་《ཐང་རྒྱལ་རྣམ་ཐར་》དུ་གྲུབ་ཐོབ་ཆེན་པོས་དེ་སྔ་ཁོང་ཉིད་ཡུམ་གྱི་
ལྷུམས་སུ་ཞུགས་དུས་ཡུམ་ལ་རྨི་ལམ་རྨིས་པའི་དོན་བཀྲལ་བ་སྟེ། གཙུག་ལག་
སྟེང་དུ་ཕྱིན་པ་དེ། ། ས་ལམ་རིམ་པར་བགྲོད་པའི་རྟགས། ། ལུས་ལ་ཉི་ཟླ་
ཤར་བ་དེ། ། མ་རིག་མུན་པ་སེལ་བའི་རྟགས། ། དུང་དཀར་ལན་གསུམ་
འབུད་པ་དེ། ། འགྲོ་ལྡན་སྙན་གྲགས་འབྱུང་བའི་རྟགས། ། སྤྱི་གཙུག་རྒྱལ་
མཚན་བཙུགས་པ་དེ། ། བསྟན་པའི་རྒྱལ་མཚན་འཛིན་པའི་རྟགས། །
གཡས་སུ་དར་ཆེན་ཕྱར་བ་དེ། ། དགེ་བ་སྟོབས་ཆེན་བྱེད་པའི་རྟགས། །
གཡོན་དུ་འཇའ་ཚོན་ཟུག་པ་དེ། ། མཁའ་འགྲོ་དབང་དུ་འདུ་བའི་རྟགས།
མདུན་དུ་རྔ་ཆེན་བརྡུང་བ་དེ། ། ཆོས་ཀྱི་སྒྲ་དབྱངས་སྒྲོག་པའི་རྟགས། །
རྒྱབ་ཏུ་ཁྲོམ་ལ་ཆོས་བཤད་དེ། ། ལྷ་འདྲེ་མི་གསུམ་འདུལ་བའི་རྟགས། །
ཞེས་བཀོད་ཡོད་པར་མཚོན་ན། ཐང་སྟོང་རྒྱལ་པོ་ཡུམ་གྱི་ལྷུམས་སུ་ཞུགས་
དུས་ཀྱི་རྨི་ལམ་འགྲེལ་པ་སྟེ་སྒྱུ་རྩལ་གྱི་སྒོ་ནས་ཐང་སྟོང་རྒྱལ་པོ་འཁྲུངས་པ་དང་
འཁྲུངས་ནས་ཀྱང་མཛད་པ་ཅི་ཞིག་མཛད་རྒྱུ་ཡིན་པ་སོགས་སྔོན་ལ་ངོ་སྤྲོད་
མདོར་བསྡུས་ཤིག་བྱས་རྗེས། རིམ་གྱིས་བྱེ་བྲག་ཏུ་ཞིབ་མོར་བརྗོད་པ་ལྟ་བུ་
རེད། ཐབས་འདི་ནི་བཀའ་འགྱུར་མདོ་སྡེ་ ཁྲོད་ཀྱི་ཨ ་དུམ་པར་བཞུགས་
པའི་《རྒྱལ་པོ་དཔལ་གྱི་སྡེའི་སྐྱེས་རབས་》སུ་གཏམ་རྒྱུད་འགོ་བརྩམས་མ་ཐག་
བཙུན་མོ་རྒྱལ་བའི་འོད་དང་བློན་པོ་རྣམས་ཀྱི་རྨི་ལམ་དུ་རིན་པོ་ཆེ་ཐམས་ཅད་
ལས་གྲུབ་པའི་ཁང་བཟང་བཤིག་ནས་སླར་ཡང་གྲུབ་པ་དང༌། རྒྱལ་པོ་དཔལ་
གྱི་སྡེའི་གདུགས་དང་ཅོད་པན་ཕྲོགས་ཏེ་སླར་ཡང་ཐོབ་པ། འཛམ་གླིང་གི་མི་
ཐམས་ཅད་ཀྱི་རྐང་ལག་བཅད་པ་དང་མིག་ཕྱུང་ནས་སླར་ཡང་སྐྱེས་པ། རྒྱལ་
289



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
པོ་དཔལ་གྱི་སྡེ་སེང་གེའི་ཁྲི་ལས་བབས་ཏེ་སླར་ཡང་འཛེགས་པ་སོགས་རྨིས་
ཤིང་། དེའི་དོན་མཚན་མཁན་ལ་ཞུས་པས་རྒྱལ་པོའི་དབུ་སློང་དུ་འོང་བའི་
ལྟས་སུ་བཤད་རྗེས། རྒྱལ་པོའི་དབུ་ཇི་ལྟར་བསླངས་པ་དང་ཕྱིར་ཇི་ལྟར་སོས་
པའི་ཚུལ་སོགས་ཞིབ་ཏུ་བརྗོད་པ་དང་འདྲ་བ་རེད། །
སྤྱིར་རྨི་ལམ་རྨི་བ་དང་དེ་བརྟག་པའི་སྲོལ་ནི་མི་རིགས་ཀུན་ལ་ཐུན་མོང་
དུ་ཡོད་པའི་རྩོམ་སྟངས་ཤིག་ལགས་ན་ཐུབ་པའི་སྐྱེས་རབས་ཀྱི་ཤན་ཞུགས་པའི་
ངེས་པ་མེད་ཀྱང་། བོད་ཀྱི་སྒྱུ་རྩོམ་དང་ཐུབ་པའི་སྐྱེས་རབས་སུ་བཀོད་པའི་
རྨི་ལམ་གྱི་ནང་དོན་དང་བཟང་ངན་གྱི་ཚད་གཞི། རྩོམ་དུ་ཐོན་པའི་ནུས་པ།
དེ་བཀོད་པའི་སྐབས་བབ་ཀྱི་ཆ་རྐྱེན་སོགས་ཧ་ཅང་འདྲ་བའི་ཆ་ནས་དེ་ལྟར་
བརྗོད་པ་ཡིན། དཔེར་ན། རྨི་ལམ་དུ་འཇའ་དང་ཉི་མ་ཤར་བ་དང་ཉི་འོད་
ཕོག་པ་རྨིས་ན་བཟང་རྟགས་སུ་འཛིན་པ་དང་། གདུགས་དང་རྒྱལ་མཚན་
སྒྲེང་ཞིང་ཅོད་པན་འདོགས་པ་རྨིས་ན་ལྟས་བཟང་དུ་བརྩི་བ་དང་། དེ་དག་
འཕྲོག་པའམ་འགྱེལ་བ་རྨིས་ན་ལྟས་ངན་ཏུ་བཤད་པ། སེང་གེའི་ཁྲི་དང་དེར་
འཛེགས་པ་དང་གཙུག་ལག་ཁང་བརྩིགས་པ་སོགས་རྨིས་ན་ལྟས་བཟང་དུ་བརྩི་
ཞིང་དེ་ལས་བབ་པ་དང་བཤིག་པ་རྨིས་ན་ལྟས་ངན་དུ་འཛིན་པ། མེ་ཏོག་
པདྨ་སྐྱེས་པའམ་ཐོགས་པ་རྨིས་ན་བཟང་ལྟས་སུ་བརྩི་བ་ལ་སོགས་པར་མཚོན་ན་
ཐུབ་པའི་སྐྱེས་རབས་དང་བོད་ཀྱི་སྒྱུ་རྩོམ་གཉིས་ཧ་ཅང་འདྲ། ཡང་རྩོམ་དུ་
ཐོན་པའི་ནུས་པའང་འདྲ་བ་སྟེ་རྩོམ་ཧྲིལ་པོའི་ནང་དོན་ནམ་ཡང་ན་བྱུང་རིམ་
ག་གེ་མོ་ཞིག་གི་ནང་དོན་སྔོན་ལ་བསྡུས་བརྗོད་ཀྱི་སྒོ་ནས་མདོར་སྟོན་པ་དང་།
རྩོམ་གྱི་ནང་དོན་ཕུན་ཚོགས་སུ་གཏོང་བ། བཟང་པོའམ་ངན་པ་གང་རུང་
290



༄༅།།བོད་ཀྱི་རྩོམ་རིག་ལ་ཐུབ་པའི་སྐྱེས་རབས་ཀྱི་ཤན་ཞུགས་ཚུལ་གླེང་བ།
ཞིག་གི་ཆེ་བ་དང་ཡང་ན་སྐྱོན་བརྗོད་པ་ལྟ་བུ་དང༌། དེ་འགོད་པའི་སྐབས་
ཀྱང་འདྲ་སྟེ། བརྩམས་ཆོས་ནང་གི་མི་སྣ་གཙོ་བོ་གང་ཞིག་མངལ་དུ་ཞུགས་པ་
དང་། བཙས་པ། ཚེ་འཕོས་པ། ཡང་ན་དོན་ཆེན་པོ་ཞིག་འབྱུང་དུས་
བཅས་ཀྱི་སྐབས་སུ་བཀོད་པ་མང་ཞིང་། སྐབས་གཞན་དུ་རྨི་ལམ་བཀོད་པ་
ལྟོས་བཅས་ཀྱིས་ཉུང་བ་བཅས། གལ་ཏེ་ཐུབ་པའི་སྐྱེས་རབས་དག་གི་ཤན་
ཞུགས་མིན་ན་ཕན་ཚུན་བར་གཅིག་མཚུངས་ཀྱི་ཕྱོགས་དེ་འདྲ་མང་པོ་ཞིག་ཡོད་
མི་སྲིད་པར་སྙམ།
གསུམ། བརྗོད་དོན་བསམ་བློར་ཤན་ཞུགས་པ།
སྟོན་ པ་ ཤཱཀྱ་ ཐུབ་ པའི་ སྐྱེས་ རབས་ ཀྱི་ བརྗོད་ དོན་ བསམ་ བློ་ ནི།།
དབྱངས་ཅན་སྒེག་བློས་བརྩམས་པའི་《སྐྱེས་རབས་བརྒྱ་དང་གཅིག་པ་》ལས།
“སྟོན་པའི་འཁྲུངས་རབས་གཅིག་ཡང་སྦྱིན་པ་བཏང་བའི་ངོས་ནས་བལྟས་ན་
སྦྱིན་པ་གཙོ་བོར་བྱས་པ་ལྟ་བུ་དང་། དེ་བཞིན་དུ་བཟོད་ པ་དང་བརྩོན་
འགྲུས་སོགས་ཀྱི་ངོས་ནས་བལྟས་ན་ཡང་དེ་དང་དེ་གཙོ་བོར་བྱས་པ་ལྟ་བུར་
སྣང་”ཞེས་པ་ལྟར། སྔར་བཅོམ་ལྡན་འདས་ཀྱིས་ཕ་རོལ་ཏུ་ཕྱིན་པ་བཅུ་དང་།
ས་བཅུ། མཐར་ཕྱིན་པའི་སར་སྦྱོར་བའི་བྱང་ཆུབ་སེམས་དཔའི་སྤྱོད་པར་
བསྔགས་པ་ བཅས་ བརྗོད་ པའི་ སྒོ་ནས། མི་ རྣམས་ རྣམ་དཀར་དགེ་ བའི་
ཕྱོགས་ལ་བསྐུལ་བ་དེ་རེད།
བོད་ཀྱི་སྒྱུ་རྩོམ་རྣམས་ལའང་དེའི་ཤན་ཞུགས་ཟབ་མོ་ཞིག་ཐེབས་ཡོད་དེ།
291



-
-
༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
དེ་ཡང་བོད་ཀྱི་རྒྱལ་པོ་ཁྲི་སྲོང་ལྡེའུ་བཙན་གྱི་སྐུ་རིང་ལ་སངས་རྒྱས་ཆོས་ལུགས་
དང་བོན་པོའི་ཆོས་ལུགས་བར་ཛ་དྲག་ཆེ་བའི་འཐབ་རྩོད་བྱུང་བ་དང་བསྟུན་
ནས། དེ་ གཉིས་ གཞུང་ ལུགས་ ཐོག་ ཕན་ཚུན་ རྩོད་གླེང་བྱེད་ དུ་བཅུག་ སྟེ་
སངས་རྒྱས་ཆོས་ལུགས་རྣམ་པར་རྒྱལ་བས། རྒྱལ་པོས་བོན་པོ་རྣམས་སྟོད་
མངའ་རིས་ཞང་ཞུང་གི་ཡུལ་དུ་མཐར་བསྐྲད་ཅིང་། བོན་པོའི་ཆོས་དཔེ་མེད་
པར་བཏང་བ་དང༌། སངས་རྒྱས་ཆོས་ལུགས་མ་གཏོགས་བོན་ཆོས་བྱེད་མི་
ཆོག་པའི་ཁྲིམས་བཅས་པ་ནས་བཟུང་། ཐུབ་པའི་སྐྱེས་རབས་ཀྱི་བརྗོད་དོན་
གཙོ་བོ་དེ་བོད་ཀྱི་དབང་སྒྱུར་བ་རིམ་བྱོན་ཚོའི་ཆབ་སྲིད་ཀྱི་གཞུང་ལུགས་དང་
ཐུབ་པའི་རྗེས་འཇུག་པ་རྣམས་ཀྱི་བསམ་བློའི་སློབ་སྟོན་དུ་གྱུར་པ་རེད། དེར་
བརྟེན་བོད་ཀྱི་ཐུབ་པའི་རྗེས་འཇུག་པ་རྣམས་ཀྱིས་གཅིག་ནས་དབང་སྒྱུར་གྲལ་
རིམ་གྱི་ཆབ་སྲིད་ཀྱི་དགོས་མཁོ་དང་བསྟུན་པ་དང་། གཉིས་སུ་རང་གི་སྟོན་
པའི་གཞུང་ལུགས་ སྤེལ་ཆེད། ཐུབ་པའི་བཀའ་བསྟན་ནང་གི་སྐྱེས་རབས་
རྣམས་ཕྱོགས་སྒྲིག་གིས་དེར་འགྲེལ་པ་བརྩམས་པ་མ་ཟད། དེའི་དགོངས་
དོན་བོད་རང་གི་འཚོ་བ་དངོས་དང་སྦྱར་ནས་དྲིལ་བསྒྲགས་བྱས་པའི་དབང་
གིས། བོད་ཀྱི་གནའ་རབས་སྒྱུ་རྩལ་མང་ཆེ་བའི་བརྗོད་དོན་བསམ་བློའང་
ལས་རྒྱུ་འབྲས་སྲུང་བ་དང་འཁོར་བའི་ཕུན་ཚོགས་ལ་སྙིང་པོ་མེད་པ་དེ་ལས་
འགྲོལ་བར་བྱེད་དགོས་ན་བྱང་ཆུབ་སེམས་དཔའི་རྗེས་སུ་འབྲངས་ནས་ཕར་
ཕྱིན་དྲུག་གི་སྤྱོད་པ་དང་དུ་ལེན་དགོས་པ་སོགས་སུ་གྱུར་ཡོད། དཔེར་ན།
བོད་རང་གི་འཚོ་བ་དངོས་ལས་བརྩམས་པའི་《རིགས་བཟང་གི་མཁའ་འགྲོ་མ་
སྣང་ས་འོད་འབུམ་གྱི་རྣམ་ཐར་》དུ་སྣང་ས་འོད་འབུམ་སྐུ་གྲོངས་ཀྱང་གཤིན་རྗེ་
292



༄༅།།བོད་ཀྱི་རྩོམ་རིག་ལ་ཐུབ་པའི་སྐྱེས་རབས་ཀྱི་ཤན་ཞུགས་ཚུལ་གླེང་བ།
ཆོས་རྒྱལ་གྱིས་ཕྱིར་འཇིག་རྟེན་དུ་འདས་ལོག་བྱེད་དུ་བཅུག་པ་དང་། གླིང་གེ་
སར་རྒྱལ་པོའི་སྒྲུང་《དམྱལ་གླིང་མུན་པ་རང་གསལ་》དུ་ཨ་སྟག་ལྷ་མོ་ཚེ་འཕོས་
རྗེས། དམྱལ་བ་ཡང་སོས་སུ་ལོ་ལྔ་བརྒྱ་དང་། དམྱལ་བ་མནར་མེད་ན་ལོ་
དགུ་བརྒྱ། ཡི་དྭགས་ཡུལ་ན་ལོ་དགུ་བཅུ་བཅས་སྡོད་དགོས་ པ་བྱུང་བར་
མཚོན་ན། ཚེ་ལས་འདས་པའི་བུད་མེད་གཉིས་གཤིན་རྗེའི་དྲུང་དུ་སོང་བའི་
གནས་ཚུལ་བརྗོད་པ་ལ་བརྟེན་ནས་འཇིག་རྟེན་ན་ཡོད་དུས་མི་རྟག་འཆི་བ་དྲན་
ནས་དགེ་བའི་ལས་བསྒྲུབས་ན་གཤིན་རྗེའི་དྲུང་དུ་ཕྱིན་ཀྱང་འཇིགས་པ་མེད་
པར་ཕྱིར་ལོག་ཐུབ་ པ་ དང༌། འཇིག་རྟེན་ན་ཡོད་ དུས་ འཆི་ བ་ ཡིད་ལ་མ་
བསྒོམ་པར་སྡིག་པའི་ལས་བསྒྲུབས་པ་དང་མི་མཐུན་པ་ལ་ཞེ་སྡང་ཆེ་བ། རྒྱུ་
ནོར་ལ་སེར་སྣ་ཆེ་བ་སོགས་བྱས་ཚེ་ཕྱི་མར་དམྱལ་ཁམས་བཅོ་བརྒྱད་གང་རུང་
དུ་མི་བཟད་པའི་སྡུག་བསྔལ་མྱོང་དགོས་པ་བསྟན་པ་དང་ཆབས་ཅིག་མི་རྣམས་
རྣམ་དཀར་དགེ་བའི་ལས་སུ་འཇུག་པར་བསྐུལ་བ་དེ་རེད།
ཡང་དཔེར་ན། 《མི་ ལ་ རས་ པའི་ མགུར་འབུམ་》དུ། རྗེ་ བཙུན་
མཚན་ལྡན་བླ་མའི་ཞབས་ལ་འདུད། ། ནོར་རྫས་རྩྭ་ཁའི་ཟིལ་པ་འདྲ། །
ཆགས་སེམས་ མེད་ པར་ སྦྱིན་ པ་ ཐོངས། ། དལ་ འབྱོར་ སྙིང་ པོ་ ལེན་ པའི་
ཚེ། ། མིག་གི་འབྲས་བཞིན་ཚུལ་ཁྲིམས་སྲུངས། ། ངན་སོང་རྩ་བ་ཞེ་སྡང་
ཡིན། ། སྲོག་ལ་བབས་ཀྱང་བཟོད་པ་སྒོམས། ། ལེ་ལོས་རང་གཞན་དོན་མི་
འགྲུབ། ། དགེ་བའི་ལས་ལ་བརྩོན་པར་མཛོད། ། འཁྲུལ་བས་ཐེག་ཆེན་
དོན་མི་རྟོགས། ། རྩེ་གཅིག་དོན་ལ་གོམས་པར་གྱིས། ། གཞན་ནས་སངས་
རྒྱས་མི་རྙེད་པས། ། རང་གི་སེམས་ཀྱི་མཚན་ཉིད་ལྟོས། ། དད་པ་སྟོན་ཁའི་
293



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ན་བུན་འདྲ། ། ཡལ་བའི་དུས་སུ་ སྙིང་རུས་འཚལ། ། ཞེས་བཀོད་པར་
མཚོན་ན། སེར་སྣ་དང་། ཞེ་སྡང་། ལེ་ལོ། འཁྲུལ་བ་སོགས་ཀྱི་སྐྱོན་
བརྗོད་ནས་སྦྱིན་པ་གཏོང་བ་དང་། ཚུལ་ཁྲིམས་སྲུང་བ། བརྩོན་འགྲུས་
སྤྱོད་པ། བསམ་གཏན་སྒོམ་པ་ལ་སོགས་པའི་ལས་ལ་སྐུལ་བ་ལྟ་བུ་རེད། །
ཡང་《ཁྱེའུ་བྱ་བཞོན་གྱི་རྣམ་ཐར་》ལས་རྒྱལ་པོ་རྐང་ཁྲ་དང་སྡིག་བློན་
དབྱུག་པ་འཛིན་གྱིས་གཏོང་ཕོད་ལྡན་ཞིང་སེམས་རྒྱུད་དྲང་ལ་བརྩོན་འགྲུས་ཆེ་
བའི་ཟླ་བ་སྲིང་མོ་ཡུམ་སྲས་གཉིས་མེད་པར་བྱ་ཆེད། སྲས་མཐུ་སྟོབས་བདག་
པོ་དེ་ལྷོ་ནུབ་སྲིན་པོའི་ཡུལ་དུ་རིགས་བཟང་གི་བུ་མོ་ཉི་མ་གཞོན་ནུ་རྒྱལ་པོའི་
ཁབ་ཏུ་མྱུར་དུ་གདན་འདྲེན་པར་མངགས་པ་དང་། ཉིན་ལྔའི་ནང་ ཐོག་
བརྩེགས་ལྔ་ལས་གྲུབ་པའི་ཕོ་བྲང་ཡུལ་ལྗོངས་དང་ལྡན་པ་མ་གྲུབ་ན་སྲོག་གི་
ཆད་ པ་ ཡོད་ པའི་ བཀའ་ བཙན་ པོ་ ཕབ་ ནས་ མནར་ གཅོད་ བཏང༌ རུང་།
སྟོབས་ དང༌ ལྡན་ པའི་ བསོད་ ནམས་ ཅན་ གྱི་ བྱ་ རྒོད་ དང༌། བརྒྱ་ བྱིན།
མཁའ་འགྲོའི་ཚོགས་བཅས་ཀྱིས་མགོན་བྱས་པས། སྲས་མཐུ་སྟོབས་བདག་པོ་
དེ་རྣམ་པར་རྒྱལ་བར་མ་ཟད། ཡུལ་དེའི་རྒྱལ་པོར་གྱུར་ནས་མངའ་འབངས་
རྣམས་བདེ་སྐྱིད་དཔལ་ལ་རོལ་བ་དང་། རྒྱལ་པོ་རྐང་ཁྲ་ཁོ་རང་ལྡོག་སྟེ་ཨམ་
ཤིང་གི་མེས་འཚིགས་ནས་ཐལ་བར་གྱུར་ཅིང༌། སྡིག་བློན་དབྱུག་པ་འཛིན་གྱི་
ལྕེ་བཅད་པ་དེ་ལས་ཀྱང་སྦྱིན་པ་བཏང་བ་དང་བརྩོན་འགྲུས་སྤྱད་པ་སོགས་རྣམ་
དཀར་གྱི་ལས་བསགས་ན་འབྲས་བུ་ཆེན་པོ་ངང་གིས་ཐོབ་པ་དང་། ཕྲ་མ་
དང་གཞན་གྱི་སྲོག་ལ་གནོད་པའི་སྡིག་སྤྱོད་ཀྱི་ལས་བསགས་ན་རྣམ་སྨིན་ངན་པ་
རང་ལ་འབྱུང་བ་བསྟན་ཡོད་པ་རེད།
294



༄༅།།བོད་ཀྱི་རྩོམ་རིག་ལ་ཐུབ་པའི་སྐྱེས་རབས་ཀྱི་ཤན་ཞུགས་ཚུལ་གླེང་བ།
ཡང་ཤར་སྐལ་ལྡན་རྒྱ་མཚོའི་མགུར་འབུམ་ལས། འབྱོར་བ་ནི་ཆུ་ཡི་ཆུ་
བུར་བཞིན། ། སྐད་ཅིག་གིས་མི་རྟག་འགྱུར་བའི་ཆོས། ། ལང་ཚོ་ནི་མེ་ཏོག་
མགུལ་རྒྱན་བཞིན། ། ཡུན་རིང་དུ་མི་ཐོགས་ཉམས་པར་འགྱུར། ། ཚེ་སྲོག་
ནི་སྣུམ་ཟད་མར་མེ་འདྲ། ། བརྟན་བརྟན་ནི་འདྲ་ཡང་བརྟན་མི་འགྱུར། །
ཞེས་པར་མཚོན་ན་འཁོར་བའི་ཕུན་ཚོགས་ལ་སྙིང་པོ་མེད་པ་བསྟན་ཡོད།
དེ་བཞིན་དུ་《བྱ་བཏང་ཚོགས་དྲུག་རང་གྲོལ་གྱི་མགུར་འབུམ་》དང་།
《མི་ལ་རས་པའི་མགུར་འབུམ།》《ཤར་སྐལ་ལྡན་རྒྱ་མཚོའི་མགུར་འབུམ་》གྱིས་
གཙོས་པའི་སྔོན་བྱོན་མཁས་པ་དག་གི་གསུང་མགུར་མང་ཆེ་བ་དང༌། སྒྱུ་རྩོམ།
རྒྱ་གར་གྱི་གཏམ་རྒྱུད་ལས་བརྩམས་པའི་《བྱ་མགྲིན་སྔོན་ཟླ་བའི་རྟོགས་བརྗོད་》
སོགས་སྒྲུང་གཏམ་གྱི་བརྗོད་དོན་གཙོ་བོའང་དེ་དག་ལས་མ་འདས་པ་ལྟ་བུའོ། །
མདོར་ན། བོད་རྒྱལ་སྲོང་བཙན་སྒམ་པོའི་སྐུ་རིང་ནས་བསྟན་པ་ཕྱི་
དར་གྱི་བར་དུ་ནང་པ་སངས་རྒྱས་པའི་ཆོས་ཀྱི་གླེགས་བམ་བོད་དུ་བསྒྱུར་བ་
དང་བསྟུན་ནས། ཐུབ་པའི་སྐྱེས་རབས་ཧ་ཅང་མང་པོ་ཞིག་ཁྱབ་སྤེལ་བྱུང་
ཡོད་པ་དེས་བོད་ཀྱི་སྒྱུ་རྩལ་རྩོམ་རིག་གི་བརྗོད་བྱ་ཕུན་སུམ་ཚོགས་སུ་འགྱུར་བ་
དང་། རྩོམ་རྩལ་ཇེ་མཐོར་འགྲོ་བར་དགེ་མཚན་ལྡན་པའི་ནུས་པ་བསྐྱེད་པར་
མ་ཟད། སྐྱེས་རབས་དེ་དག་ཁྱབ་སྤེལ་བྱས་པ་ལ་བརྟེན་ནས་བོད་མི་རིགས་ཀྱི་
གཤིས་རྒྱུད་ཀྱང་གྱོང་ཞིང་རྩུབ་པ་ནས་བྱམས་སྙིང་རྗེ་ཆེ་ལ་ཞི་ཞིང་འཇམ་པའི་
ཕྱོགས་སུ་གྱུར་དང་འགྱུར་བཞིན་ཡོད་པ་བཅས་རེད།
295



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
མཆན་འགྲེལ།
0 08 《བཀའ་འགྱུར་》མདོ་སྡེ་ཁྲོད་ཀྱི་ཨ དུམ་པར་བཞུགས།
2 8 《མདོ་མཛངས་བླུན་》ཁྲོད་ན་བཞུགས།
(3 03 《སྐྱེས་རབས་སོ་བཞི་པ་》ན་བཞུགས། །
4 དཔལ་ལྡན་ཤེས་རབ་ཀྱིས་བརྩམས།
O d dི《བཀར་འགྱུར་》འདུལ་བའི་ཁ་དུམ་པར་བཞུགས།
ཏོ ® 《རྟོགས་བརྗོད་དཔག་བསམ་འཁྲི་ཤིང་》དུ་བཞུགས། །
© 《གངས་ལྗོངས་མཁས་དབང་རིམ་བྱོན་གྱི་རྩོམ་ཡིག་གསེར་གྱི་སྦྲུམ་བུ་》ཞེས་
པའི་བར་ཆ་ན་གསལ།
GO D རྒྱལ་བ་དགེ་འདུན་གྲུབ་ཀྱིས་བརྩམས་པའི་《འདུལ་བའི་གླེང་འབུམ་》དུ་
གསུངས།
02 པཱ་ལེ་ཡི་གེ་ནས་བསྒྱུར་བའི་《ཐུབ་པའི་སྐྱེས་རབས་ཕྱོགས་བསྒྲིགས་》སུ་གསལ།
04 བཀའ་འགྱུར་འདུལ་བའི་ད་དུམ་པར་བཞུགས། །
05 《མདོ་མཛངས་བླུན་》ཁྲོད་ཀྱི་《ཁྱིམ་བདག་དབྱིག་པ་ ཅན་ གྱི་ལེའུ་》ནའང་
གསལ།
296



༄༅།།《ཡིག་ཕུད་སྙན་ངག་》ལ་དཔྱད་པ།
དེ་ཡང་བོད་ཀྱི་མཛངས་བློན་བདུན་གྱི་ཡ་གྱལ་ཐོན་མི་སཾ་བྷོ་ཊ་ནི་བོད་ཀྱི་
སྒྲ་སྦྱོར་ཡི་གེ་འདིའི་སྲོལ་འབྱེད་མཁན་དང་། བོད་ཀྱི་ལོ་ཙཱ་བ་དང་པོ་ཡིན་
པས། ཁོང་ལ་རྩོམ་རིག་བརྩམས་ཆོས་ཡོད་མེད་དང་། 《ཡིག་ཕུད་སྙན་
ངག་》དེ་ཁོང་གི་བརྩམས་ཆོས་ཡིན་མིན་ངེས་པར་བྱེད་ཅིང་། དེའི་བརྗོད་
བྱའི་ནང་དོན་དང་སྒྱུ་རྩལ་གྱི་ཁྱད་ཆོས་སོགས་རྒྱུས་ཡོད་པར་བྱེད་པ་ནི་བོད་ཀྱི་
རྩོམ་བྱུང་ལོ་རྒྱུས་སློབ་ཁྲིད་དང་དེར་ཞིབ་འཇུག་བྱེད་པར་དགོས་གལ་ཤིན་ཏུ་ཆེ་
ཐོག ཁོ་བོས1999ལོའི་དབྱར་ཁར་བོད་ལྗོངས་སྟག་རྩེ་རྫོང་ཁོངས་ཀྱི་བཙུན་
མོའི་ཚལ་དགོན་དུ་《ཡིག་ཕུད་སྙན་ངག་》རྡོ་ལ་བརྐོས་པ་དངོས་སུ་མཇལ་པས།
སྙན་ངག་དེར་དཔྱད་བརྗོད་ཀྱི་ཀུན་སློང་འགོག་མེད་དུ་བརྡོལ་བ་འདི་ལྟར།
གཅིག
《ཡིག་ཕུད་སྙན་ངག་》གི་ལོ་རྒྱུས་རྒྱབ་ལྗོངས་བཤད་པ།
བོད་ལྗོངས་སྟག་རྩེ་རྫོང་ཁོངས་ཀྱི་བཙུན་མོའི་ཚལ་དགོན་དུ། །
ཞལ་རས་གསལ་ལ་ངང་མདངས་གང་བ་བཟང་། གདམས་ངག་ཟབ་ལ་མ་
ཆད་ ཐ་ དད་ རང་། ལས་ ངན་ བག་ ཆགས་ ཐམས་ ཅད་ གསལ་ མཛད་ པ།
འཕགས་པ་མ་ཕམ་ཡང་དག་དམ་པ་ལ། བདེ་གཤེགས་བདེན་ངེས་ཡེ་ཤེས་ཏེ།
297



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཏིང་འཛིན་ཞི་ཉིད་རིག་ཅིང་གཟིགས། ཉོན་མོངས་ཚོགས་བཅོམ་མགོན་པོ་
མཆོག (དུག་གསུམ་བདུད་འདུལ་ཀུན་ཏུ་ཐུལ།) 2ཅེས་སྙན་ངག་ཤོ་ལོ་ཀ་གཉིས་
རྡོ་ལ་བརྐོས་ཡོད་པ་དེ་ས་སྐྱ་པ་བསོད་ནམས་རྒྱལ་མཚན་གྱིས་ལོ་ངོ་དྲུག་བརྒྱའི་
སྔོན་དུ་བརྩམས་པའི་《རྒྱལ་ རབས་ གསལ་ བའི་ མེ་ལོང་》དང༌། དཔའ་བོ་
གཙུག་ལག་ཕྲེང་ བས་ ལོ་ངོ་བཞི་ བརྒྱའི་སྔོན་ དུ་ བརྩམས་ པའི་《ཆོས་འབྱུང་
མཁས་པའི་དགའ་སྟོན་》སོགས་སུ་བློན་པོ་ཐོན་མི་སཾ་བྷོ་ཊའི་བརྩམས་ཆོས་ཡིན་
པར་གསུངས་པ་སྟེ། སྲོང་བཙན་སྒམ་པོ་ བོད་ཀྱི་རྒྱལ་པོའི་གསེར་གྱི་ཁྲི་ལ་
མངའ་གསོལ་རྗེས། ཆོས་དགེ་བ་བཅུ་ལ་བརྟེན་པའི་རྒྱལ་ ཁྲིམས་འཆའ་བ།
འདོད་ཡོན་ ལྔ་ སྤེལ་ བ། ཕན་ཚུན་ དུ་ སྐྱེས་ བསྐུར་ བ། མངའ་ འོག་ གི་
འབངས་རྣམས་ལ་ཆོས་ཀྱི་བཀའ་བསྒོ་བ་ལ། བོད་ན་ཡི་གེ་མེད་པས། ཐོན་
མི་སཾ་བྷོ་ཊ་སོགས་བོད་ཕྲུག་བློ་རིག་རྣོ་བ་དང་ཡོན་ཏན་དུ་མ་ལྡན་པ་ཁག་ཅིག་རྒྱ་
གར་དུ་ཡི་གེ་སློབ་ཏུ་བཏང་བ་དང༌། རྒྱ་གར་གྱི་ཡི་གེ་དང་སྒྲ་བསྟན་བཅོས་
ཐམས་ཅད་བསླབས་ཤིང་། རིག་པའི་གནས་ལྔ་ལ་མཁས་པར་གྱུར་ཐོག་བོད་
ཀྱི་སྐད་དང་མཐུན་པའི་སྒྲ་སྦྱོར་ཡི་གེ་འདིའི་སྲོལ་བཏོད་དེ་བོད་དུ་ཕྱིར་ཕེབས་
པ་ལ་བློན་པོ་ཐོན་མིས་རྒྱལ་པོ་སྲོང་བཙན་སྒམ་པོར་ཞུ་འབུལ་གྱི་ཡིག་ཕུད་དུ་
བརྩམས་པར་འཁོད་ཅིང་། བོད་ལྗོངས་སྟག་རྩེ་ས་ཁུལ་གྱི་ངག་རྒྱུན་དུའང་
བཙུན་མོའི་ཚལ་དགོན་དུ་རྡོ་ལ་བརྐོས་པའི་《ཡིག་ཕུད་སྙན་ངག་》ནི། ཐོན་
མི་སཾ་ བྷོ་ཊ་ རྒྱལ་ པོ་སྲོང་བཙན་ སྒམ་པོའི་མངག་བཅོལ་ལྟར་རྒྱ་གར་དུ་སློབ་
གཉེར་དུ་ཕེབས་ནས་རིག་གནས་སྣ་ཚོགས་ལ་མཁས་པར་སྦྱངས་ཤིང་བོད་སྐད་
ཀྱི་ཁྱད་ཆོས་དང་མཐུན་པའི་ད་ལྟའི་བོད་ཡིག་འདི་གསར་གཏོད་མཛད་དེ་ཕྱིར་
298



-
-
-
-
-
-----
༄༅།《ཡིག་ཕུད་སྙན་ངག་》ལ་དཔྱད་པ།
ཕེབས་ཚེ། རྒྱལ་པོ་སྲོང་བཙན་ཡབ་ཡུམ་གཉིས་ལྷ་ས་ནས་བཙུན་མོའི་ཚལ་
དགོན་དུ་སྤྲོ་འཆམ་དུ་ཕེབས་པས། ཁོང་རང་ཡང་དེར་ཕེབས་ནས་རྒྱལ་པོ་
སྲོང་བཙན་སྒམ་པོ་ལ་ཡིག་ཕུད་དུ་ཕུལ་བ་ལ་ས་དེའི་བོད་མི་རྣམས་ཀྱིས་དོན་དེ་
ལ་རྗེས་དྲན་བྱེད་ཆེད་མི་འགྱུར་གོར་མོ་རྡོ་ལ་བརྐོས་པར་བརྗོད་དོ། །
གཉིས། 《ཡིག་ཕུད་སྙན་ངག་》ཐོན་མིའི་བརྩམས་
ཆོས་ཡིན་མིན་ལ་དཔྱད་པ།
གོང་དུ་དྲངས་པའི་《ཡིག་ཕུད་སྙན་ངག་》ཤོ་ལོ་ཀ་གཉིས་ནི་《རྒྱལ་རབས་
གསལ་བའི་མེ་ལོང་》དང་《ཆོས་འབྱུང་མཁས་པའི་དགའ་སྟོན་》སོགས་རྒྱལ་
རབས་དང་ཆོས་འབྱུང་རྣམས་སུ་ཐོན་མིའི་བརྩམས་ཆོས་ཡིན་པར་བརྗོད་ཅིང༌།
བོད་ལྗོངས་སྟག་རྩེ་རྫོང་དུའང་བརྩམས་ཆོས་དང་བཅས་པའི་ངག་རྒྱུན་ཆ་ཚང་
ད་ལྟའི་བར་མ་ ཉམས་པར་ཡོད་ལ། 《བོད་ཀྱི་ཚིག་རྒྱན་རིག་པའི་བསྟན་
བཅོས་》མཛད་པ་པོ་རྣམས་ཀྱིས་ཀྱང་དེ་ལྟར་བཞེད་པར་མ་ཟད། རྟག་ཏུ་
《སྙན་ངག་མེ་ལོང་》བོད་ལ་མ་འགྱུར་གོང་ནས་བོད་ལ་སྙན་ངག་ཡོད་པའི་
མཚན་གཞིར་འདྲེན་གྱིན་ཡོད་ཀྱང་། ད་ལྟའི་ཞིབ་འཇུག་པ་ཁག་ཅིག་གི་སྣང་
ངོར་《ཡིག་ཕུད་སྙན་ངག་》དེའི་ཡིག་གཟུགས་བཙན་པོའི་དུས་སྐབས་སུ་ཡི་གེར་
བཀོད་པའི་རྡོ་རིང་ཡི་གེ་དང་《ཏུན་ཧོང་གཏེར་ཡིག་》དང་མི་འདྲ་བ་སྟེ། གི་
གུ་ཕྱིར་ལོག་མེད་པ་དང་། བོད་ཀྱི་བརྡ་སྤྲོད་རིག་པ་དང་འགལ་ཞིང་ཚད་
299



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
དང་མི་ མཐུན་ པའི་འབྲི་སྲོལ་མེད་ལ། ཚིག་གི་ཕྲེང་བར་ མཛེས་རྒྱན་ སྤེལ་
སྟངས་ནི་དུས་རབས་བཅུ་གསུམ་པར་བོད་དུ་འགྱུར་བའི་《སྙན་ངག་མེ་ལོང་》
གི་ལེའུ་གསུམ་པའི་སྒྲ་རྒྱན་གྱི་ནང་གསེས་བྱ་དཀའ་བའི་རྒྱན་གྱི་སྦྱོར་ལུགས་ཇི་
བཞིན་བརྩམས་པར་དམིགས་ནས། 《ཡིག་ཕུད་སྙན་ངག་》དེ་ཐོན་མིའི་ཕྱག་
རྩོམ་ཡིན་པར་ཁས་མི་ལེན་པར་མ་ཟད། ཡི་གེ་སྲོལ་བཏོད་མ་ཐག་པའི་དུས་
སྐབས་དེར་ཚིག་གི་སྦྱོར་བ་འབྲེལ་ཆགས་པོ་ཡོད་ པའི་སྙན་ངག་དེ་འདྲ་རྩོམ་
ཐབས་མེད་པར་བརྗོད་པ་དང༌། ཡང་ན་ཐེ་ཚོམ་གྱི་དྲ་བར་ཚུད་དེ་བོད་ཀྱི་
རྩོམ་རིག་ལོ་རྒྱུས་སུ་འགོད་མི་ཕོད་ལ། བོད་ཀྱི་གནའ་རབས་རྩོམ་རིག་ནང་
དུའང་འདྲེན་གྱིན་མེད། 《ཡིག་ཕུད་སྙན་ངག་》གི་ཡིག་གཟུགས་དང་ཚིག་
སྦྱོར་སོགས་ཀྱི་ཆ་ནས་དེ་དུས་རབས་གང་གི་བརྩམས་ཆོས་ཡིན་པར་དཔྱད་པ་ལ་
མི་འོས་པ་ཅི་ཡང་མེད་རུང༌། ཞིབ་ཏུ་བསམས་ན་ཡིག་གཟུགས་དང་ཚིག་སྦྱོར་
གྱི་ཁྱད་ཆོས་དེ་དུས་རབས་གང་གི་བརྩམས་ཆོས་ཡིན་པ་ཐག་གཅོད་པའི་ཚད་
གཞི་འབའ་ཞིག་ ཏུ་བཟུང་བ་ནི་དེ་འདྲ་ལེགས་པོ་ཞིག་མིན་པར་སྙམ། རྒྱུ་
མཚན་ནི།
༡. བོད་ཀྱི་ད་ལྟའི་སྒྲ་སྦྱོར་ཡི་གེ་འདི་གསར་གཏོད་མཛད་རྗེས། བོད་
སྐད་འཕེལ་འགྱུར་གྱི་དགོས་མཁོ་ལྟར་སྐད་གསར་བཅད་ཐེངས་གསུམ་ལ་བྱས་
པར་མ་ཟད། སྐད་གསར་བཅད་བྱེད་ཐེངས་རེ་ལ་སྔ་འགྱུར་དང་སྔར་རྩོམ་
རྣམས་ཀྱང་སྐད་གསར་བཅད་ཀྱིས་བཅོས་པས། བཙན་པོའི་དུས་སུ་བརྐོས་
པའི་རྡོ་རིང་ཡི་གེ་དང་《ཏུན་ཧོང་གཏེར་ཡིག》དུས་སྐབས་སོ་སོའི་ཡིག་ཚང་
ལག་ བྲིས་ མ་ བཅས་ ཕུད། དུས་ རབས་ ཀྱི་ཁྱད་ཆོས་ མེད་ པར་ གྱུར་ པ་ སྟེ།
300



༄༅།།《ཡིག་ཕུད་སྙན་ངག་》ལ་དཔྱད་པ།
，
་
ཐོན་མི་སཾ་བྷོ་ཊས་བསྒྱུར་པའི་《མདོ་སྡེ་ཟ་མ་ཏོག་》@ དང་། 《དཔང་སྐོང་
ཕྱག་བརྒྱ་བ་》སོགས་དང་། ཁྲི་སྲོང་ལྡེའུ་བཙན་སྐབས་ཀྱི་ལོ་ཙཱ་བ་པ་གོར་བི་
རོ་ཙ་ན་དང་། ལྡན་མ་རྩེ་མང་། ཁ་ཆེ་ཨཱ་ནནྟ། གཉགས་ཛྙཱ་ན་ཀུ་མ་ར།
འཁོན་ཀླུའི་དབང་བོ། རྨ་རིན་ཆེན་མཆོག སྐ་བ་དཔལ་བརྩེགས། ཅོག་
རོ་ཀླུའི་རྒྱལ་མཚན། ཞང་ཡེ་ཤེས་སྡེ་བཅས་ལོ་ཙཱ་བ་རབ་དགུས་བསྒྱུར་བའི་
བཀའ་བསྟན་རྣམས་ལ་གཟིགས་དང་དེ་དག་གི་ཡིག་གཟུགས་དང༌། མིང་
བརྡ། དབྱངས་ཡིག ཚིག་སྦྱོར་སོགས་ཀྱང་བཙན་པོའི་དུས་ཀྱི་རྡོ་རིང་ཡི་གེ་
དང་《ཏུན་ཧོང་གཏེར་ཡིག་》དང་ཁྱད་པར་ཤིན་ཏུ་ཆེ་བ་ནི། འགྱུར་རྙིང་བ་
རྣམས་ཀྱི་མཛད་བྱང་དུ། རྒྱ་གར་གྱི་མཁན་པོ་ཤྲཱི་ལེནྡྲ་བོ་དྷི་དང༌། ལོ་ཙཱ་བ་
བནྡེ་ཡེ་ཤེས་སྡེས་བསྒྱུར་ཅིང་སྐད་གསར་བཅད་ཀྱིས་བཅོས། ཞེས་པ་ལྟར་སྐད་
གསར་བཅད་ཀྱིས་དག་པར་བཅོས་པའི་རྐྱེན་གྱིས་ཡིན། དེས་ན་《ཡིག་ཕུད་
སྙན་ངག་》ཏུ་གི་གུ་ཕྱིར་ལོག་དང་མིང་གཞི་རྐྱང་བ་ལ་མཐའ་རྟེན་འ་ཡིག་སྦྱར་
མེད་པ། མིང་གཞིའི་ཕོ་ཡིག་ཀ་ཅ་ཏ་པ་དང་མ་ནིང་ཡི་གེ་ཁ་ཆ་ཐ་ཕ་སོགས་
ཕན་ཚུན་འདམ་ངའི་ཚུལ་ གྱིས་ བྲིས་ མེད་ པ་དེ་《ཡིག་ཕུད་ སྙན་ངག་》སྐད་
གསར་བཅད་གསུམ་པའི་སྔོན་གྱི་བརྩམས་ཆོས་མིན་པའི་སྒྲུབ་བྱེད་དུ་མི་འགྲོ་ལ།
ཐོན་མི་སཾ་བྷོ་ཊའི་ཕྱག་རྩོམ་མིན་པའི་སྒྲུབ་བྱེད་དུ་དེ་བས་ཀྱང་མི་འགྲོའོ། །
༢. མཁས་མཆོག་དགེ་འདུན་ཆོས་འཕེལ་གྱིས་བརྩམས་པའི་《དེབ་ཐེར་
དཀར་པོ་》ལས་གསུངས་པ་ལྟར་ན། བོད་ཀྱི་རྒྱལ་པོ་སྲོང་བཙན་སྒམ་པོ་དང་།
རྒྱ་གར་གྱི་རྒྱལ་པོ་ཤྲཱི་ཧཎ་དང་། སློབ་དཔོན་ཆེན་པོ་ཕྱོགས་ཀྱི་གླང་པོ་དང༌།
ནག་མོའི་ ཁོལ་ དང་། དབྱུག་ པ་ ཅན་ སོགས་ དུས་ མཚུངས་ ཡིན་ པ་ དང་།
301



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
སློབ་དཔོན་དཎྜིའི་མེས་པོ་བྷ་ར་ཝིའམ་མོ་དར་བྱ་བ་ནི་བྱ་དཀའ་བའི་ཚིག་སྦྱོར་
བྱེད་པ་ལ་ཀུན་གྱིས་བློར་མི་ཤོང་བ་ཞིག་ཡོད་པ་དེས་ར་མ་ཡ་ཎའི་གཞུང་ཞིག་
བྲིས་པར། དཀྱུས་བཞིན་བཀླགས་པས་རྒྱལ་པོ་རཱ་མ་ཎའི་གཏམ་རྒྱུད་སྟོན་
ཅིང་། མཇུག་ནས་བཟློག་སྟེ་བཀླགས་པས་བྷ་ར་ཏའི་གཏམ་རྒྱུད་སྟོན་པ་དེ་
ཡང་དོན་གོ་བདེ་ལ་ཚིག་སྙན་པ་འབྱུང་བར་གསུངས་རྒྱ་གར་དུ་སློབ་དཔོན་
ད ཎྜིའི་སྔོན་ནས་《དབྱངས་ཅན་མགུལ་རྒྱན་》དང་། སློབ་དཔོན་ར་མ་ཐ་མས་
བརྩམས་པའི་སྙན་ངག་གི་གཞུང་ཡོད་ཅིང༌། སྙན་ངག་ཆེས་ཆེར་དར་བར་མ་
ཟད། ཤར་ལྷོ་སོགས་ཡུལ་མི་འདྲ་བར་རྩོམ་གཤིས་མི་འདྲ་བ་རེ་གྲུབ་པ་དང་
ཐུགས་རྒྱུད་མི་མཚུངས་པའི་མཁས་པ་སོ་སོར་རྩོམ་ཉམས་མི་མཚུངས་པ་རེ་གྲུབ་
ཡོད་ལ། རྒྱ་ གར་ གྱི་ བྲམ་ཟེ་ལི་བྱིན་ གྱིས་ བློན་ པོ་ ཐོན་མིའི་ཞུས་ལན་དུ།
བདེན་གཉིས་དོན་རྟོག་བློན་ཆེན་རིག་པ་ཅན། ། ཁྱོད་ལ་ཡི་གེ་སྒྲ་དང་སྙན་
ངག་སོགས། ། ཡོན་ཏན་ངོ་མཚར་ཅན་ཀུན་སློབ་བོ་ཞེས། ། ཡི་གེའི་རིགས་
རྣམས་ཀུན་ལ་མ་རྨོངས་བསྟན། ། ཞེས་པ་དང༌། 《རྒྱལ་རབས་གསལ་
བའི་མེ་ལོང་》ལས། གཞན་ཡང་བློན་པོ་ཐོན་མི་དེས། ། པཎྜི་ཏ་ལྷ་རིགས་
སེང་གེ་ལ། །སྒྲ་བསྟན་བཅོས་ ཐམས་ ཅད་བསླབས་ནས། ། རིག་ པའི་
གནས་ལྔ་ལ་མཁས་པར་གྱུར། ། ཞེས་གསུངས་པ་ལྟར་ན། ཐོན་མི་སཾ་བྷོ་
ཊས་བྲམ་ཟེ་ལི་བྱིན་དང་པཎྜི་ཏ་ལྷ་རིགས་སེང་གེའི་དྲུང་ནས་རྒྱ་གར་གྱི་སྐད་
དང་ཡི་གེ་སྦྱངས་པར་མ་ཟད། དེའི་སྟེང་ནས་སྐབས་དེའི་ རྒྱ་གར་གྱི་སྙན་
གཞུང་རྣམས་བྱང་ཆུབ་པར་སྦྱངས་པ་རེད། དེས་ན་ཁོ་བོས་བསམས་ན་ཐོན་
མི་སཾ་བྷོ་ཊས་རྒྱ་གར་གྱི་ཡི་གེ་དང་སྙན་ངག་སོགས་རིག་གནས་མང་པོ་བྱང་ཆུབ་
302
-



༄༅།།《ཡིག་ཕུད་སྙན་ངག་》ལ་དཔྱད་པ།
པར་སྦྱངས་ནས་བོད་ཀྱི་སྐད་དང་མཐུན་པའི་ཡི་གེའི་སྲོལ་བཏོད་པ་དང་ཆབས་
ཅིག རྒྱ་གར་གྱི་བྱ་དཀའ་བའི་སྒྲ་རྒྱན་གྱི་སྦྱོར་ལུགས་ལྟར་《ཡིག་ཕུད་སྙན་
ངག་》དེ་བརྩམས་པར་འདོད། ཡང་ཞིག་བཤད་ན་རྒྱ་གར་གྱི་རིག་གནས་
མང་པོ་བྱང་ཆུབ་པར་སྦྱངས་ཐོག་བོད་ཀྱི་ སྐད་དང་མཐུན་པའི་ཡི་གེའི་སྲོལ་
གཏོད་ཐུབ་པའི་མཁས་ཆེན་དམ་པ་ཞིག་ལ་མཚོན་ན། རྒྱ་གར་གྱི་བྱ་དཀའ་
བའི་སྒྲ་རྒྱན་སྦྱོར་ལུགས་ལྟར་སྙན་ངག་ཤོ་ལོ་ཀ་གཉིས་རྩོམ་པ་ནི་ལས་ཁག་པོ་
ཞིག་མ་ཡིན་ཏེ། རྔོག་ལེགས་པའི་ཤེས་རབ་(1059ལོར་འཁྲུངས) ཀྱིས། ཨ་
ཕ་ཁོ་ནི་ཇ་ཆང་ཤ ། གཅིག་པུ་ཟ་འཛུག་དེ་ལ་ཧེ། ། ཉེ་ཝ་ཚོ་ནི་ཏིག་ག་
རེ། ། ཐོབ་ཙམ་ཞུ་ཞེས་བྱ་བ་ཡིན། ། ཞེས་ཚིགས་བཅད་ཤོ་ལོ་ཀ་གཅིག་
གི་ནང་དུ་ཀ་མད་སུམ་ཅུ་ཚང་བར་བརྩམས་པའི་ཀ་རྩོམ་དང་། རྭ་ལོ་ཙཱ་བ་རྡོ་
རྗེ་གྲགས་(1016ལོར་འཁྲུངས)ཀྱིས། ང་ནི་རྡོ་རྗེ་འཇིགས་བྱེད་དེ། །ང་ལས་
ཆེ་བ་སུ་ཡང་མེད། ། ང་ལ་གསོལ་བ་འདེབས་ནུས་ན། ། ང་ཡིས་འདྲེན་
པར་མི་ནུས་མེད། ། ཅེས་སྒྲ་རྒྱན་ལས་རྐང་བ་བཞི་ཀའི་ཐོག་མ་ན་ཡོད་པའི་
ཟུང་ལྡན་ལ་སྦྱར་ནས་བརྩམས་ཡོད་པ། འགྲོ་མགོན་འཕགས་པས་《སྙན་ངག་
མེ་ལོང་》བོད་ལ་ཆ་ཚང་དུ་མ་འགྱུར་བའི་གོང་སྟེ་སྤྱི་ལོ་1260པར་བརྩམས་པའི་
《ཐེག་ཆེན་གསལ་བ་ཡི་གེའི་མ་མོ་ལ་སྤེལ་བའི་རབ་བྱེད་》 ལས། ཀ་ ལ་
པིངྐའི་ང་རོའི་སྒྲ་དབྱངས་སྒོ་ངའི་ནང་དུ་བསྒྲགས་པའི་སྒྲ་ཡིས་རྣམ་པར་སྒྲོགས་
པའི་འདབ་ཆགས་གཞན། ། ཁ་དོག་དག་ཀྱང་ཟིལ་གྱིས་མནན་ནས་རྣམ་པར་
རྨུགས་བྱེད་དྲེགས་པའི་ང་རོ་ཀུན་ནས་འཁྱིལ་བཞིན་སྒྲོགས་པའི་ཚལ། །ག་
ལ་བ་དེར་རྣམ་པར་དུལ་བའི་ཡིད་ཀྱི་འདུན་པས་ཀུན་ནས་འདུད་པའི་སྤྱི་བོའི་
303



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
གཙུག་གིས་འདུད་བྱེད་བཞིན། ། ང་རུ་འཛིན་པའི་སྒོ་ངའི་ནང་གནས་རྒྱལ་
བའི་སྲས་སུ་དམ་འཆའི་ང་རོས་རང་རྒྱལ་དགྲ་བཅོམ་ཟིལ་གནོན་བྱེད། །
ཧ་ཅང་རྒུད་པའི་ངན་འགྲོའི་འགྲོ་བའང་ཀུན་ཏུ་འདྲེན་ན་བདེ་འགྲོའི་འགྲོ་བ་
བདེ་ལ་འགོད་པ་སྨོས་ཅི་དགོས། ། ཨ་ཡི་ཡི་གེ་ཡི་གེའི་ཚོགས་ཀྱི་སྲོག་ཏུ་གནས་
བཞིན་རྒྱུ་ལམ་འབྲས་བུའི་ཆོས་ཀྱི་ཆོས་ཉིད་སྟོང་ཉིད་ཡིན། ། ཞེས་ཀ་ཁའི་
རིམ་པ་ལུགས་འབྱུང་དུ་བསྟར་ཞིང་། བྱ་སླ་བ་ཟུང་ལྡན་དང་། གནས་ངེས་
པའི་བྱ་དཀའ་བ་སོགས་《སྙན་ངག་མེ་ལོང་》གིས་དངོས་བསྟན་གྱི་རྒྱན་མང་
པོས་ལེགས་པར་བརྒྱན་པ་འདིའང་《སྙན་ངག་མེ་ལོང་》བོད་ལ་ཆ་ཚང་བར་མ་
འགྱུར་ གོང་ ལ་ རྒྱ་ གཞུང་ ལ་ བརྟེན་ ནས་ སྦྱངས་ རྗེས། དེའི་ ནང༌ གསེས་
དབྱངས་གསལ་དང་སྐྱེ་གནས་ངེས་པ་སོགས་བྱ་དཀའ་བའི་སྒྲ་རྒྱན་གྱི་ཐུགས་
བསྐྱེད་ལ་བརྟེན་ནས་ཚིག་རྐང་སོ་སོའི་མགོ་ལ་ཀ་ཁའི་རིམ་པ་ལུགས་འབྱུང་དུ་
བསྟར་ཞིང་། ཟུང་ལྡན་དང་གནས་ངེས་པའི་སྒྲ་རྒྱན་གྱི་སྦྱོར་ལུགས་ལྟར་བོད་
ཡིག་གིས་བརྩམས་པ་དང་། ད་ལྟའང་བོད་ཀྱི་རྩོམ་པ་པོ་རྣམས་ཀྱིས་རྒྱ་ཡིག་
གམ་དབྱིན་ཡིག་སྟེང་ནས་འཛམ་གླིང་སྤྱི་ལ་ཁྱབ་པའི་རྩོམ་རིག་གཞུང་ལུགས་
དང་རྩོམ་འཇུག་རིག་པ་སོགས་སྦྱངས་ཤིང་། དེའི་ཁྲིད་སྟོན་འོག་བོད་ཡིག་གི་
ལམ་ནས་རང་མོས་སྙན་ངག་དང་། བརྩམས་སྒྲུང་། ལྷུག་རྩོམ། འཁྲབ་
གཞུང་། ཁ་ཤགས། དཔྱད་རྩོམ་སོགས་རྩོམ་པ་ཡིན་ན། 《ཡིག་ཕུད་སྙན་
ངག་》གི་ཚིག་རྒྱན་སྦྱོར་ལུགས་《སྙན་ངག་མེ་ལོང་》གིས་དངོས་བསྟན་གྱི་བྱ་
དཀའ་བའི་སྒྲ་རྒྱན་གྱིས་བཅིངས་པ་དེའང་《ཡིག་ཕུད་སྙན་ངག་》བཙན་པོའི་
དུས་ཀྱི་བརྩམས་ཆོས་མིན་པའི་སྒྲུབ་བྱེད་དུ་མི་འགྲོའོ། །
304



༄༅།།《ཡིག་ཕུད་སྙན་ངག་》ལ་དཔྱད་པ།
༣. 《རྭ་ལོ་ཙཱ་བའི་རྣམ་ཐར་》ལས། “ ལ་མོར་བཞུགས་དུས། རྡོ་ལ་
གསོལ་མཛོ་མོ་ཞིག་གི་རྨིག་རྗེས་གསལ་བར་བྱུང་། བསེ་ཁྲབ་པ་འཁོར་བཅས་
ཀྱི་སྲོག་སྙིང་འཕྲོག་ནས་དམ་ལ་བཏགས། གྱེར་དུ་ཐོན་མི་སཾ་བྷོ་ཊའི་《ཡིག་
ཕུད་》རྡོ་ལ་བརྐོས་པ་གཅིག་ཡོད་པ་མཇལ་ཚེ་ཡི་གེ་ལས་བདུད་རྩི་བབས། རྒྱ་
མར་ཆོས་རྒྱལ་སྲོང་བཙན་གྱི་འཁྲུངས་ས་གཟིགས་པ་ལ་གསོལ་འདེབས་མཛད་
ཚེ། ལུང་པ་འཇའ་འོད་ཀྱིས་གང་བའི་གསེབ་ནས་དངུལ་གྱི་ཡིག་དྲུག་ཆར་
འབབ་པ་ཀུན་གྱིས་མཐོང་། འབྲི་ཁུང་དུ་དཔལ་ལྡན་ཨ་ཕྱི་མ་དང་། གཞི་
བདག་བར་ལྷས་དགེ་བསྙེན་ཞུས། མལ་གྲོར་བཞུགས་ཚེ། མལ་གྲོ་གཟི་ཅན་
འཁོར་བཅས་ ཀྱིས་ ཆོ་ འཕྲུལ་ ཆེར་ བསྟན། .…….” ཞེས་ འཁོད་ པ་ ལྟར་ ན།
《ཡིག་ཕུད་སྙན་ངག་》དེ་རྭ་ལོ་ཙཱ་བ་རྡོ་རྗེ་གྲགས་ཀྱི་སྐུ་རིང༌(སྤྱི་ལོ་1016—?)སྟེ།
《སྙན་ངག་མེ་ལོང་》བོད་ལ་མ་འགྱུར་བའི་ལོ་ཉིས་བརྒྱ་ལྷག་གི་སྔོན་ནས་རྡོ་ལ་
བརྐོས་ཡོད་པར་མ་ཟད། སྡེ་སྲིད་སངས་རྒྱས་རྒྱ་མཚོས་བརྩམས་པའི་《བིཌཱུརྱ་
སེར་པོ་》ལས། “ བཙུན་མོ་ཚལ་ཆོས་ སྡེ་ནི་འདུལ་འཛིན་ གྲགས་ པ་ རྒྱལ་
མཚན་གྱིས་བཏབ། སྔོན་ཆོས་རྒྱལ་སྲོང་བཙན་སྒམ་པོ་རྒྱ་མ་མདར་ཕོ་བྲང་
བྱམས་པ་མི་འགྱུར་གླིང་དུ་འཁྲུངས། བྱིན་ཆེན་མདར་ཐུ་མི་སཾ་བྷོ་ཊས་《ཡིག་
ཕུད་》ཕུལ་བ་འཁོར་ནང་ལྷ་ཁང་དུ་གྲགས་པ་སོགས་རྒྱལ་པོ་ཡབ་ཡུམ་གྱི་སྐྱེད་
མོས་ཚལ་ཏེ་བཙུན་མོ་རྣམས་རྒྱུན་དུ་བཞུགས་པས་བཙུན་མོ་ཚལ་དུ་གྲགས་པའི་
སར་ཆོས་སྡེ་འདི་ཉིད་བཏབ་” ཅེས་འཁོད་པ་ལས། འདུལ་འཛིན་གྲགས་པ་
རྒྱལ་མཚན་གྱིས་སྤྱི་ལོ་1420པར་བཙུན་མོ་ཚལ་ཞེས་པའི་ཆོས་སྡེ་དེ་མ་བཏབ་
སྔོན་དུ་ཐུ་མི་སཾ་བྷོ་ཊས་《ཡིག་ཕུད་》ཕུལ་བའི་དོན་ལ་རྗེས་དྲན་གྱི་འཁོར་ནང་ལྷ་
305



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཁང་ཞེས་པ་ཞིག་ཡོད་པས། ལྷ་ཁང་དེའི་རྟེན་གཙོ་བོ་《ཐོན་མིའི་ཡིག་ཕུད་
སྙན་ངག་》ཡིན་ལས་ཆེ་ལ། རྭ་ལོ་ཆེན་པོས་མཇལ་བའི་《ཐོན་མིའི་ཡིག་ཕུད་》
རྡོ་བརྐོས་མ་དེ་ཡང་ད་ལྟ་བཙུན་མོ་ཚལ་དགོན་ན་ཡོད་པའི་《ཡིག་ཕུད་སྙན་
ངག་》རྡོ་བརྐོས་མ་དེའམ་ཡང་ན་དེའི་མ་ཕྱི་ཡིན་པར་སྙམ། དེས་ན་《རྭ་ལོའི་
རྣམ་ཐར་》དུ་རྭ་ལོས་གྱེར་བྱ་བར་《ཐོན་མིའི་ཡིག་ཕུད་》མཇལ་བར་འཁོད་ཡོད་
ཅེ་ན། ཁོ་བོར་གྱེར་ཞེས་པ་ས་ཆ་གང་ཡིན་པར་རྟོག་དཔྱོད་བྱེད་པའི་སྐལ་བ་
མ་ལྡན་རུང༌། བཙུན་མོ་ཚལ་དང་ཉེ་ཞིང་འབྲེལ་བའི་འབྲོམ་ཐོད་ཆུས་གྱེ་རེ་
ཞང་དུ་གྱེར་དགོན་གསར་(དགོན་པ་རི་ཁྲོད་)ཞེས་པ་ཞིག་ཡོད་པ་དང་། 《རྭ་
ལོའི་རྣམ་ཐར་》དུ་འཁོད་པའི་གྱེར་ཞེས་པའང་ལ་མོ་དང༌། མལ་གྲོ་གུང་
དཀར། རྒྱ་མ། འབྲི་ཁུང་སོགས་དང་འབྲེལ་ཞིང་ཉེ་བའི་ཡུལ་ན་ཡོད་པས།
གྱེར་ཞེས་པ་དེ་བོད་ལྗོངས་སྟག་རྩེ་རྫོང་གི་འབྲོམ་ཐོད་ཆུས་གྱེ་རེ་ཞང་དང་ལ་མོ་
ཆུས་གཙང་རྟོགས་ཞང་དུ་ཁྱབ་པའི་ས་ཁྱོན་སྤྱི་ལ་ཟེར་བར་སྙམ། དེས་ན་རྭ་
ཡེ་ཤེས་སེང་གེས་《རྭ་ལོའི་རྣམ་ཐར་》རྩོམ་དུས་བཙུན་མོ་ཚལ་ཞེས་པའི་ཆོས་སྡེ་
ད་དུང་བཏབ་མེད་པས་ས་དེའི་སྤྱིའི་མིང་ནས་བརྗོད་པ་དང༌། ཕྱིས་ཀྱི་མཁས་
པ་སྡེ་སྲིད་སངས་རྒྱས་རྒྱ་མཚོ་སོགས་ཀྱི་སྐུ་རིང་ལ་བཙུན་མོ་ཚལ་ཞེས་པའི་ཆོས་
སྡེ་ཆགས་ཟིན་པས་གནས་བྱེ་བྲག་གི་མིང་ནས་བརྗོད་པས། ཡུལ་སོ་སོར་སྣང་
ཡང་དོན་དུ་ཡུལ་སྤྱི་དང་བྱེ་བྲག་གི་ཁྱད་པར་ལས་གཅིག་ཡིན་པར་འདོད་ན་བློ་
ལྡན་རྣམས་ཀྱིས་དཔྱད་པར་འཚལ།
མདོར་ན། ཐོན་མི་སཾ་བྷོ་ཊ་རྒྱ་གར་ནས་ཕྱིར་ཕེབས་ཚེ་ཁོང་གིས་རྒྱ་གར་
དུ་སློབ་གཉེར་མཛད་ཚུལ་དང་བོད་ཀྱི་སྐད་དང་མཐུན་པའི་སྒྲ་སྦྱོར་ཡི་གེ་གསར་
306



༄༅།།《ཡིག་ཕུད་སྙན་ངག་》ལ་དཔྱད་པ།
གཏོད་མཛད་པའི་ཚུལ་ རྒྱལ་པོ་སྲོང་བཙན་སྒམ་པོར་སྙན་ཞུ་འབུལ་བ་ལ་རྒྱ་
གཞུང་ལས་སྦྱངས་པའི་དབྱངས་གཅིག་ངེས་པ་དང་དབྱངས་བཞིར་ངེས་པའི་
བྱ་དཀའ་བའི་སྒྲ་རྒྱན་གྱི་ལུགས་ལྟར་སྐབས་དེའི་བོད་ཀྱི་སྐད་དང་ཡི་གེའི་སྒོ་
ནས་སྙན་ངག་ཤོ་ལོ་ཀ་གཉིས་བརྩམས་ནས་ཕུལ་བས། ཕྱིས་རབས་རྣམས་
ཀྱིས་བོད་ ཀྱི་ ཤེས་ རིག་ལོ་རྒྱུས་ སྟེང་ གི་ འཕྲིན་ལས་རླབས་ཆེན་དེར་ རྟག་ ཏུ་
བསྔགས་བརྗོད་དང་ཡུན་རིང་དུ་རྗེས་དྲན་བྱ་ཆེད་གནས་དེར་དགོན་པ་བཏབ་
ཅིང་《ཡིག་ཕུད་སྙན་ངག་》ཀྱང་སྐད་གསར་བཅད་ཀྱིས་བཅོས་ནས་རྡོ་ལ་བརྐོས་
ཏེ་དགོན་པའི་རྟེན་དུ་ཉེར་ཚགས་བྱས་པ་ལགས།
གསུམ། 《ཡིག་ཕུད་སྙན་ངག་》གི་བརྗོད་བྱའི་ནང་དོན་བཤད་པ།
དེ་ཡང་《ཡིག་ཕུད་སྙན་ངག་》གི་བརྗོད་བྱའི་ནང་དོན་ལ་མདོ་སྔགས་སོ་
སོའི་ཐ་སྙད་ཀྱི་སྟེང་ནས་འགྲེལ་བ་མཛད་ཚུལ་ཡོད་པ་ལས་འདིར་ཚེ་ཏན་ཞབས་
དྲུང་མཆོག་གིས་སྔགས་ཕྱོགས་ཀྱི་ཐ་སྙད་སྟེང་ནས་འགྲེལ་བ་མཛད་པ་བཀོད་ན་
འདི་ལྟར།
༡. ཤོ་ལོ་ཀ་དང་པོའི་བརྗོད་དོན་ནི། སོ་སྐྱེའི་ས་ལས་རིང་དུ་སོང་བས་
ན་འཕགས་པ་དང་། བདུད་བཞིའི་གཡུལ་ངོ་ལས་རྣམ་པར་རྒྱལ་བས་མ་ཕམ་
པ་སྟེ། དགའ་ལྡན་གྱི་མགོན་པོ་རྗེ་བཙུན་བྱམས་པ་ཆོས་ཅན། མཚན་ཉིད་
ཐམས་ཅད་ཡང་དག་པར་ལྡན་པའི་འདྲེན་པ་དམ་པ་ལགས་ཏེ། སྐུ་གསུང་
ཐུགས་གསུམ་གྱི་ཡོན་ཏན་ལས་ཐོག་མར་སྐུ་ཡི་ཡོན་ཏན་གྱི་ཆ་ནས་ཞལ་རས་ཏེ་
307



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
བཞིན་གྱི་དཀྱིལ་འཁོར་དག་ཅིང་གསལ་ལ། ཕལ་བའི་ཚོན་གྱིས་བསྒོས་པ་མ་
ཡིན་པར་རང་བཞིན་ནམ་ལྷན་སྐྱེས་སུ་གྲུབ་པའི་ཞལ་གྱི་གཟི་མདངས་བཟང་
བར་མ་ཟད། ཐ་མལ་བའི་གདོང་ལྟར་ལྐོག་ཏུ་ལྷུང་བ་དང་། ཞོམ་པ་ལ་
སོགས་པའི་སྐྱོན་དང་བྲལ་བ་ནི། དཔེར་ན། ཟླ་བ་ཉ་གང་བའི་ཚུལ་ལྟར་
མཚན་བཟང་དང་ལྡན་པའི་ཕྱིར། ཡང་རྗེ་བཙུན་བྱམས་པ་ཆོས་ཅན། ཁྱེད་
ལ་གསུང་གི་ཡོན་ཏན་ཁྱད་པར་དུ་འཕགས་པ་ཡོད་དེ། གདུལ་བྱ་རྣམས་ཐར་
ལམ་དུ་བཀྲི་བའི་གདམས་ངག་ཟབ་མོའི་ལམ་གྱི་རིམ་པ་གདུལ་བྱའི་སྐལ་བ་དང་
འཚམ་པར་ རྒྱུན་མ་ཆད་ པའི་ གསུང་ཚངས་ པའི་དབྱངས་དེ་ནི། ལྷ་དང༌
བཅས་པའི་འཇིག་རྟེན་པའི་རིས་ཐ་དད་པའི་མོས་པ་བཞིན་དུ་ཆོས་ཀྱི་སྒྲ་ལྷང་
ལྷིང་དུ་ སྒྲོགས་ པར་ མཛད་པའི་ཕྱིར། ཡང་ རྗེ་བཙུན་བྱམས་ པ་ཆོས་ ཅན།
ཁྱོད་ལ་ཐུགས་ཀྱི་ཡོན་ཏན་ཁྱད་པར་དུ་འཕགས་པ་ཡོད་དེ། རང་དོན་མཐར་
ཕྱིན་པ་བརྙེས་པའི་ཚེ་ན། ལས་དང་ཉོན་མོངས་པ་ངན་སོང་ངན་འགྲོའི་རྒྱུར་
གྱུར་པ་གང་ཇི་སྙེད་ཅིག་ཡོད་པ་ཀུན་དང༌། དེར་མ་ཟད་ཉོན་མོངས་ཀྱི་བག་
ཆགས་དང་བཅས་པ་ཐམས་ཅད་སླར་མི་འབྱུང་བའི་ཚུལ་གྱིས་བསལ་བ་སྟེ་རྒྱང་
རིང་དུ་དོར་བར་མཛད་ པ་དང༌། གཞན་དོན་མཐར་ ཕྱིན་པ་བརྙེས་པའི་
རྟགས་སུ་འགྲོ་བ་རིགས་དྲུག་པོའི་རྒྱུད་ཀྱི་ལས་ངན་གྱིས་བཞག་པའི་སྒྲིབ་གཉིས་
བག་ཆགས་ཐམས་ཅད་བསལ་ནས། སངས་རྒྱས་ཀྱི་ས་ལ་འགོད་པར་མཛད་
པའི་ཕྱིར། ཞེས་པ་དང་།
༢. ཤོ་ལོ་ཀ་གཉིས་པའི་བརྗོད་དོན་ནི། བདེ་བའི་ལམ་ནས་བདེ་བའི་
སར་གཤེགས་པའི་མི་སློབ་པའི་ཟུང་འཇུག་གི་སྐུ་ཐོབ་པའི་རྡོ་རྗེའི་སྐུ་ཅན་རྣམས་
308



༄༅།།《ཡིག་ཕུད་སྙན་ངག་》ལ་དཔྱད་པ།
ཆོས་ཅན། བདེན་གཉིས་དབྱེར་མེད་ཀྱི་རྣལ་འབྱོར་ལ་བརྟེན་ནས་རྒྱལ་བ་
ཀུན་གྱི་བགྲོད་པའི་ལམ་གཅིག་པུར་ངེས་པའི་ལྷན་སྐྱེས་ཀྱི་ཡེ་ཤེས་བརྙེས་པ་ཡིན་
ཏེ། འོད་ཟེར་དོན་དམ་པའི་ཏིང་ངེ་འཛིན་རྟག་ཆད་ཀྱི་མཐའ་གཉིས་ཞི་བ་
ཉིད་དེ་གཏན་བྲལ་དུ་གྱུར་པས་ཆོས་ཀྱི་དབྱིངས་སྟོང་བ་ཉིད་མངོན་སུམ་དུ་རིག་
ཅིང་སྒྲིབ་མེད་དུ་གཟིགས་པའི་ཐུགས་དག་པ་དོན་གྱི་འོད་གསལ་ཆོས་ཀྱི་སྐུ་
དང༌། ཤིན་ཏུ་ཕྲ་བའི་གཉུག་མའི་རླུང་སེམས་ ལས་ གྲུབ་ པའི་ མཚན་ དཔེ་
གསལ་རྫོགས་ཀྱི་སྐུ་ཉོན་མོངས་ཕྲ་རགས་ཀྱི་ཚོགས་ཀུན་ནས་བཅོམ་པའི་བསྐལ་
ཆེན་གྲངས་མེད་གསུམ་གྱི་ཚོགས་ཀྱི་དོད་ཐུབ་པའི་སྐུ་དག་སྒྱུ་མའི་གཟུགས་ཀྱི་སྐུ་
སྟེ། སྐུ་ཐུགས་ཟུང་དུ་འཇུག་པའི་དང་པོའི་མགོན་པོ་མཆོག་ཏུ་དངོས་གནས་
སུ་བཞེངས་ པའི་སྐུ་དེ་ ཉིད་ཀྱིས་དུག་གསུམ་ གྱིས་ དྲངས་པའི་ སྒྲིབ་ གཉིས་ཀྱི་
བདུད་འདུལ་བ་ལ་ཐབས་མཁས་དང་ལྡན་ཞིང་། བདུད་དེ་ཉིད་རྣམ་པ་ཀུན་
ཏུ་སླར་མི་འོང་ བའི་ ཚུལ་ གྱིས་ ཐུལ་ པར་ མཛད་ པ་ སྟེ་ ཚར་ བཅད་ པའི་ ཕྱིར།
ཞེས་པ་ལས་མཁྱེན་པར་མཛོད། །
བཞི། 《ཡིག་ཕུད་སྙན་ངག་》གི་སྒྱུ་རྩལ་གྱི་ཁྱད་ཆོས་བཤད་པ།
《ཡིག་ཕུད་སྙན་ངག་》ནི་གོང་དུ་བརྗོད་ཟིན་པ་ལྟར་བློན་པོ་ཐོན་མི་སཾ་བྷོ་
ཊས་རྒྱ་གར་གྱི་ཡི་གེ་དང་སྒྲ་ཚད་སྙན་ངག་སོགས་ལེགས་པར་སྦྱངས་ཤིང་བོད་
ལ་སྒྲ་སྦྱོར་ཡི་གེ་འདིའི་སྲོལ་བཏོད་པ་དང་ཆབས་ ཅིག་རྩོམ་པ་གནང་བ་ཡིན་
པས། དེའི་རྩོམ་ལུགས་ཀྱང་ཤོ་ལོ་ཀ་དང་པོ་ནི་རྒྱ་གར་གྱི་《སྙན་ངག་མེ་ལོང་》
309



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
གི་ནང་གསེས་གསུམ་པ་སྒྲ་རྒྱན་ལས་བྱ་དཀའ་བ་དབྱངས་ཨ་ངེས་པའི་རྒྱུན་གྱིས་
སྤྲས་པ་དང་། མགོ་འདོགས་ཅན་གྱི་ཡི་གེ་དང་དབྱངས་ཨེ་ཨོ་ཅན་མེད་པར་
འཇམ་པའི་ཡི་གེ་ཤས་ཆེ་ལ། ཚེག་ཁྱིམ་དགུ་མའི་ཚིག་སྦྱོར་ལ་སྤེལ་བས། སྒྲ་
གདངས་འཇམ་ ཞིང་ཚིག་ སྦྱོར་ ལྷོད་ ལ་ སྙན་འཇེབས་ ཡིད་དུ་འོངས་ པའི་ སྒྲ་
ཉམས་ལྡན་པ་དང་། རྩོམ་པ་པོས་རྗེ་བཙུན་བྱམས་པ་མགོན་པོ་ལ་བསྟོད་པའི་
ཐུགས་འདུན་ དང་ བསྔགས་ པའི་ དོན་ དང་ ཡང་ ཡོངས་ སུ་ མཐུན་ པར་ སྣང་།
ཤོ་ལོ་ཀ་གཉིས་པ་ནི་རྩོམ་པ་པོས་ཚིག་རྐང་ སོ་ སོའི་བར་སྒྲ་ ཉམས་ ཐོན་ཆེད།
བསམ་བཞིན་དབྱངས་བཞིའི་རིམ་པ་ལུགས་འབྱུང་ལས་ལྡོག་སྟེ་ཚིག་རྐང་དང་
པོ་དབྱངས་ ཨེ་ངེས་ པ་ དང་། གཉིས་པ་དབྱངས་ ཨི་ངེས་ པ། གསུམ་ པ་
དབྱངས་མོ་ངེས་པ། བཞི་བ་དབྱངས་ཨུ་ངེས་པ་བྱས་ཤིང༌། ཚིག་རྐང་སོ་
སོའི་དབྱངས་ངེས་མི་འདྲ་བ་ལས་ཐོན་པའི་སྒྲ་གདངས་ལ་བརྗོད་བྱའི་དོན་ཏེ།
སངས་རྒྱས་འཕགས་པ་རྣམས་ཀྱི་ཡོན་ཏན་སྟོན་པའི་དོན་དང་མཐུན་པའི་སྙན་
ངག་གི་སྒྲ་ཉམས་ཁྱད་པར་བ་ཞིག་ལྡན་པར་མ་ཟད། ཚད་ངེས་ཅན་ཞིག་གི་
སྟེང་ནས་རྩོམ་པ་པོའི་རྩོམ་རྩལ་དང་བོད་ཀྱི་སྒྲ་སྦྱོར་ཡི་གེའི་ཡོན་ཏན་ཡང་
གསལ་ལེར་མངོན་འདུག དེ་མིན་རྩོམ་པ་པོས་བྲམ་ཟེ་ལི་བྱིན་དང་པཎྜི་ཏ་ལྷ་
རིགས་སེང་གེ་སློབ་དཔོན་དུ་བསྟེན་ནས་རྒྱ་གར་གྱི་རིག་གནས་སྣ་ཚོགས་དང་
ཆོས་ལུགས་ལ་གསན་སྦྱོང་མཛད་པ་ལས་རྗེ་བཙུན་བྱམས་ པ་མགོན་པོའི་སྐུ་
གསུང་ཐུགས་ཀྱི་ཡོན་ཏན་དང༌། སངས་རྒྱས་འཕགས་པ་རྣམས་ཀྱི་ཡོན་ཏན།
ནང་བསྟན་ཆོས་ལུགས་ཀྱི་ཆེ་བ་རྣམ་པར་མཁྱེན་པས། དེ་དག་ལ་དད་འདུན་
ཆེ་ཞིང་རྗེས་སུ་ཕྱོགས་པའི་ཐུགས་ཀྱི་འགྱུར་བ་དྲག་ཏུ་བརྡོལ་བའང་སྒྱུ་རྩལ་གྱི་
310



༄༅།།《ཡིག་ཕུད་སྙན་ངག་》ལ་དཔྱད་པ།
ཐབས་དང་ཤུགས་ལས་མངོན་པར་མཚོན་ནོ། །
མཆན་འགྲེལ།
)བཙུན་མོའི་ཚལ་དགོན་གྱི་《ཡིག་ཕུད་སྙན་ངག་》རྡོ་བརྐོས་མར་མེད་པ་《རྒྱལ་
རབས་གསལ་བའི་མེ་ལོང་》ལས་དྲངས་ནས་བསྐངས་པ་ཡིན།
2མདོ་སྡེའི་ཇ་དུམ་པར་བཞུགས།
(3)མདོ་སྡེའི་ཡ་དུམ་པར་བཞུགས།
4《འཕགས་པ་དེ་བཞིན་གཤེགས་པའི་སྙིང་རྗེ་ཆེན་པོ་ངེས་པར་བསྟན་པ་ཞེས་བྱ་
བ་གཟུངས་ཀྱི་དབང་ཕྱུག་རྒྱལ་པོས་ཞུས་པའི་མདོ་བམ་པོ་བདུན་པ་》སོགས་ཀྱི་འགྱུར་
བྱང་དུ་གསལ། །
(5)ཚེ་ཏན་ཞབས་དྲུང་གིས་བརྩམས་པའི་《སྙན་ངག་སྤྱི་དོན་》གྱི་ཤོག་ངོས8པ་ན་
གསལ།
མི་རིགས་དཔེ་སྐྲུན་ཁང་གིས་པར་དུ་བསྐྲུན་པའི་《ཆོས་འབྱུང་མཁས་པའི་དགའ་
སྟོན་》གྱི་ཤོག་ངོས179ན་གསལ།
7)ཚེ་ཏན་ཞབས་དྲུང་གིས་བརྩམས་པའི་《བོད་ཡིག་དབུ་ཅན་དབུ་མེད་ཀྱི་མ་ཕྱི་》
ལ་གསལ།
8རིན་ཆེན་རྡོ་རྗེས་བསྒྲིགས་ཤིང་མཚོ་སྔོན་མི་རིགས་དཔེ་སྐྲུན་ཁང་གི་པར་དུ་
བསྐྲུན་པའི་《བོད་ཀྱི་གནའ་རབས་རྩོམ་ཡིག་གཅེས་བསྡུས་》སུ་དྲངས་ཡོད།
©) རྭ་ལོའི་ཚ་བོ་རྭ་ཆོས་རབ་ཀྱི་དངོས་སློབ་ཡེ་ཤེས་སེང་གེས་བརྩམས་ཤིང་མཚོ་
སྔོན་མི་རིགས་དཔེ་སྐྲུན་ཁང་གི་པར་དུ་བསྐྲུན།
311



**
༄༅།།དུས་སྐབས་གསར་བའི་བོད་རིགས་
རྩོམ་པ་པོ་གྲགས་ཅན་འགའ་དང་ཁོང་
ཚོའི་བརྩམས་ཆོས་བརྗོད་པ། །
དང་པོ།
སྤྱི་ཚོགས་ཀྱི་སྐབས་བབ་བརྗོད་པ།
ཀྲུང་གོ་གུང་ཁྲན་ཏང་གིས་དབུ་ཁྲིད་མཛད་འོག 1949ལོའི་ཟླ་བཅུ་
བའི་ཚེས་ གཅིག་ ཉིན། ཀྲུང་ཧྭ་ མི་ དམངས་ སྤྱི་ མཐུན་ རྒྱལ་ ཁབ་དངོས་སུ་
དབུས་བརྙེས་ཤིང་། ལོ་རྒྱུས་ཀྱི་དུས་རབས་གསར་བ་དེ་ལྟ་བུའི་འགྲོས་ཀྱི་རྒྱུན་
འཐུད་ནས། སྟོད་མངའ་རིས་སྐོར་གསུམ་ནས་བར་ དབུས་ གཙང་རུ་ བཞི་
དང་སྨད་མདོ་ཁམས་སྒང་དྲུག་གི་ས་ཡི་ཁྱོན་ཆེན་པོར་གནས་ཤིང་འཚོ་བའི་སྨུག་
པོ་བོད་ཀྱི་གདུང་རྒྱུད་རྣམས་ཀྱང་ཆར་རྗེས་ཤ་མོ་བརྡོལ་བའི་དཔལ་ལྟར་འཕྲོ་
རིམ་འཕྲོར་སྤྱི་ཚོགས་ཀྱི་ལམ་ལུགས་རྙིང་པའི་འཆིང་རྒྱ་ལས་རྣམ་པར་གྲོལ་ཏེ།
ཀྲུང་ཧྭ་ནོར་འཛིན་ཆེན་པོའི་མི་རིགས་ཁག་དང་ལྷན་དུ་སྤྱི་ཚོགས་རིང་ལུགས་ཀྱི་
བཞུད་ལམ་ ཡངས་ པའི་ སྟེང༌ དུ་ གོམ་ པའི་ ཁ་ ལོ་ མངོན་ པར་ བསྒྱུར་ པས།
བསམ་བློའི་འདུ་ཤེས་དང་། སྲིད་འཛིན་གྱི་སྒྲིག་གཞི། དཔལ་འབྱོར་གྱི་ཆ་
རྐྱེན། རིག་གནས་ཀྱི་ཆུ་ཚད་སོགས་ལ་སྔ་ན་མེད་པའི་འགྱུར་ལྡོག་ཆེན་པོ་བྱུང་
312



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
བ་ཡིན་ནོ། །
བསམ་བློའི་འདུ་ཤེས་ལ་འཕོ་འགྱུར་བྱུང་བ། རྒྱལ་ཡོངས་རིགས་སོ་སོའི་མི་
དམངས་ལ་དབུ་ཁྲིད་མཛད་པའི་ཀྲུང་གོ་གུང་ཁྲན་ཏང་ནི་མར་ལེ་རིང་ལུགས་ལ་
རྗེས་སུ་ཡི་རང་ཞུ་ཞིང་དེ་རང་གི་བསམ་བློའི་སློབ་སྟོན་དུ་བྱེད་པའི་སྲིད་འཛིན་
ཏང་ཁག་ཅིག་ཡིན་པས། དུས་དང་རྣམ་པ་ཀུན་ཏུ་མར་ལེ་རིང་ལུགས་ལ་
སྦྱངས་བརྩོན་བྱས་ནས་རང་གི་ཆབ་སྲིད་ཀྱི་གོ་རྟོགས་ཇེ་མཐོར་གཏོང་བ་དང་
འཇིག་རྟེན་གྱི་ལྟ་བ་ལེགས་པོར་བསྒྱུར་པར་མ་ཟད། ཆབ་སྲིད་དང༌། དྲིལ་
བསྒྲགས། སློབ་གསོ། རྩོམ་རིག་སྒྱུ་རྩལ། རིག་གཞུང་སོགས་ལས་རིགས་
སོ་ སོར་ བརྟེན་ ནས་ མར་ ལེ་ རིང་ ལུགས་ འཛིན་ སྐྱོང་ སྤེལ་ གསུམ་ བྱས་ པས། །
བོད་རིགས་སྲིད་འཛིན་མི་སྣ་ནས་མི་སེར་དཀྱུས་མའི་བར་དུའང་ལྟ་བ་དེ་རིམ་
གྱིས་ས་ཁྱབ་རྡོ་ཁྱབ་ཏུ་གྱུར་ཅིང་། བོད་མི་མང་པོས་རང་གི་བསམ་སྦྱོར་ལ་
ཁྲིད་སྟོན་བྱེད་པའི་ཕྱོགས་སྟོན་འཁོར་ལོར་འགྱུར་འགོ་བརྩམས་ཤིང་། སྤྱི་
ཚོགས་ཀྱི་གནད་དོན་གང་ཡིན་རུང་ཚན་རིག་དང་མཐུན་པའི་ལྟ་བ་དང་ཐབས་
ཤེས་སྤྱད་ནས་རྟོག་ཞིབ་དང་ཐག་གཅོད་བྱེད་ཀྱིན་ཡོད། བོད་མི་རྣམས་ཀྱི་
བསམ་བློའི་འདུ་ཤེས་ལ་འཕོ་འགྱུར་གསར་བ་བྱུང་བ་དེས་བོད་ཡུལ་སྤྱི་ཚོགས་
ཧྲིལ་བོ་འཕེལ་འགྱུར་བྱེད་པར་སྨན་པའི་ནུས་པ་བསྐྱེད་དོ། །
སྲིད་འཛིན་གྱི་སྒྲིག་གཞི་ལ་འཕོ་འགྱུར་བྱུང་བ། ལོ་ངོ་བརྒྱ་ཕྲག་དུ་མའི་བཀས་
བཀོད་རྒྱུན་འཛིན་ཞིང་བྲན་ལམ་ལུགས་ཀྱི་ འཆིང༌ རྒྱུ་ཡོངས་སུ་ དཀྲོལ་ རྗེས།
ལོ་རྒྱུས་ཀྱི་རྨང་གཞི་དང་ས་བབ་ཀྱི་ཆ་རྐྱེན། སྐབས་བབ་ཀྱི་གནས་ཚུལ། དོ་
དམ་གྱི་དགོས་མཁོ། མི་རིགས་ཀྱི་འབྲེལ་བ་སོགས་ལ་དམིགས་ནས། བོད་
313



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཡུལ་འདི་རྗེ་དཔོན་སོ་སོས་དུམ་བུར་བཅད་ནས་དབང་བསྒྱུར་པའི་སྒྲིག་སྲོལ་
རྙིང་བ་རྩ་བ་ནས་དོར་ཞིང་། སྲིད་འཛིན་གྱི་སྒྲིག་གཞི་གསར་པ་སྟེ། བོད་
རང་སྐྱོང་ལྗོངས་དང་། ཡུལ་ཤུལ་བོད་རིགས་རང་སྐྱོང་ཁུལ། དཀར་མཛེས་
བོད་རིགས་རང་སྐྱོང་ཁུལ། མགོ་ལོག་བོད་རིགས་རང་སྐྱོང་ཁུལ། མཚོ་ལྷོ་
བོད་རིགས་རང་སྐྱོང་ཁུལ། མཚོ་བྱང་བོད་རིགས་རང་སྐྱོང་ཁུལ། མཚོ་ནུབ་
སོག་བོད་རང་སྐྱོང་ཁུལ། རྨ་ལྷོ་བོད་རིགས་རང་སྐྱོང་ཁུལ། ཀན་ལྷོ་བོད་
རིགས་རང་སྐྱོང་ཁུལ། རྔ་བ་བོད་རིགས་ཆའང་རིགས་རང་སྐྱོང་ཁུལ། བདེ་
ཆེན་བོད་ རིགས་ རང་ སྐྱོང་ཁུལ། དཔའ་ རིས་ བོད་ རིགས་ རང་ སྐྱོང་རྫོང་།
མུ་ལི་བོད་རིགས་རང་སྐྱོང་རྫོང་བཅས་རང་སྐྱོང་ལྗོངས་གཅིག་དང་རང་སྐྱོང་
ཁུལ་བཅུ། རང་སྐྱོང་རྫོང་གཉིས་བཅས་སུ་དབྱེ་བ་དང་ཆབས་ཅིག་རང་སྐྱོང་
ལས་ཁུངས་དང་། རང་སྐྱོང་ཁྲིམས་སྲོལ། རང་སྐྱོང་དབང་ཆ། རང་སྐྱོང་
ལས་འགན་སོགས་ཀྱང་བཙུགས་ཤིང་གཏན་འབེབས་མཛད་ནས་མི་རིགས་རང་
སྐྱོང་བྱས་པས། བོད་མི་རིགས་ཀྱི་རང་ཁྱིམ་རང་བདག་གི་བརྩོན་སེམས་སྐུལ་
སྤེལ་བྱེད་པ་དང་། མི་རིགས་སོ་སོའི་འབྲེལ་བ་ཇེ་དམ་དུ་འགྲོ་བ། རྒྱལ་ཁབ་
ཀྱི་གཅིག་གྱུར་སྲ་བརྟན་དུ་གཏོང་བ། མི་རིགས་རང་སྐྱོང་ས་ཁུལ་དང་རྒྱལ་
ཡོངས་ཀྱི་སྤྱི་ཚོགས་འཛུགས་སྐྲུན་ལས་དོན་འཕེལ་རྒྱས་སུ་གཏོང་པ་བཅས་ལ་
ནུས་པ་ཧ་ཅང་ཆེན་པོ་བསྐྱེད་པ་རེད། -
དཔལ་འབྱོར་ལ་འཕེལ་འགྱུར་བྱུང་བ། རྒྱལ་ཁབ་ཀྱི་མཐའ་འཚམས་སྲུང་
སྐྱོབ་དང་བོད་ཁུལ་འཛུགས་སྐྲུན་བྱེད་པའི་ཆེད་དུ། མཚོ་བོད་གཞུང་ལམ་
དང་། ཁྲོན་བོད་གཞུང་ལམ། ཏེན་བོད་གཞུང་ལམ། ཞིན་བོད་གཞུང་
314



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
ལམ་སོགས་གཙོ་བོ་དང༌། བོད་ཀྱི་ས་ཁུལ་དང་རྫོང་སོ་སོར་བགྲོད་པའི་ཡན་
ལག་གཞུང་ ལམ་ རིམ་ བཞིན་ ལས་ནས་རླངས་འཁོར་ ཤར་ གཏོང་ བྱས་ ཤིང༌།
པེ་ཅིན་ནས་ལྷ་ས་དང༌། ལྷ་ས་ནས་ནེ་པ་ལ། པེ་ཅིན་ནས་ཟི་ལིང་བཅས་
བར་དུ་མཁའ་ལམ་བཏོད་དེ། དམངས་སྤྱོད་གནམ་གྲུ་མངག་གཏོང་བྱས་ལ།
ན་གོར་ མོ་ བར་ དུ་ ལྕགས་ལམ་ལས་ནས་ མེ་ འཁོར་ ཤར་ གཏོང་ བྱས་ པ་ ཡིན།
བོད་རིགས་ཀྱི་ས་ཁུལ་སོ་སོ་དང་རྒྱལ་ཁབ་ཕྱི་ནང་གི་ས་ཆ་ཁག་བར་དུ་རླངས་
འཁོར་དང༌། མེ་འཁོར། གནམ་གྲུ་བཅས་མངག་གཏོང་བྱས་པ་དེས་རྒྱལ་
ཁབ་དང་ས་གནས་དེ་དག་བར་དངོས་ཟོག་བརྗེ་རེས་དང་། བསམ་བློ་བརྗེ་
རེས། རིག་གནས་བརྗེ་རེས་སོགས་བྱེད་པར་སྔ་ན་མེད་པའི་མཐུན་རྐྱེན་ཆེན་
པོ་ཞིག་ཏུ་གྱུར། འགྲིམ་འགྲུལ་གྱི་དྲ་བ་ཆ་ཚང་ཞིག་གྲུབ་པར་བརྟེན་ནས་མི་
རིགས་དང་རྒྱལ་ཁབ་གཞན་གྱི་དངོས་ཟོག་གསར་བ་དང་སྔོན་ཐོན་རིག་གནས་
ནང་འདྲེན་བྱས་པ་དེས་བོད་ཡུལ་གྱི་དངོས་པོའི་ཆ་རྐྱེན་ཇེ་ལེགས་དང་ཐོན་སྐྱེད་
ནུས་ཤུགས་འཕེལ་རྒྱས། ཚན་རིག་ལག་རྩལ་ཇེ་མཐོར་བཅས་སུ་འགྲོ་བར་
བསྙོན་དུ་མེད་པའི་ནུས་པ་བསྐྱེད་པ་དང་། སྔོན་ཆད་བོད་རིགས་ཀྱིས་འཚོ་བ་
དང་ཞིང་ཕྱུགས་ཐོན་སྐྱེད་ལས་དབང་ངམ་གནམ་འབའ་ཞིག་ལ་རེ་བའི་གོམས་
སྲོལ་རྙིང་བ་དེ་རིམ་གྱིས་ཉམས་པར་གྱུར་ཅིང་། ཚན་རིག་དང་མཐུན་པའི་སྒོ་
ནས་ཞིང་ཕྱུགས་ཐོན་སྐྱེད་གཉེར་པས། སྔོན་ཆད་འབྱུང་མ་མྱོང་པའི་གྲུབ་
འབྲས་གསར་པ་ཐོན། བཟོ་ལས་དང་། གློག་འདོན་ལས་རིགས། གཏེར་
འདོན་ལས་རིགས། འཁལ་འཐག་ ལས་ རིགས། ལས་ སྣོན་ ལས་ རིགས་
སོགས་ཀྱང་རིམ་བཞིན་རྣམ་གྲངས་ཇེ་མང་དང་ཡོ་བྱད་འཕྲུལ་ཅན། ཐོན་
315



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཚད་ཇེ་མཐོ་བཅས་སུ་ཕྱིན། བོད་ཁུལ་གྱི་ལས་རིགས་སྣ་ཚོགས་འཕེལ་རྒྱས་སུ་
སོང་བ་དང་བསྟུན་བོད་ཁུལ་གྱི་དངོས་པོའི་འཚོ་བ་ཇེ་ལེགས་སུ་ཕྱིན་པར་མ་
ཟད། རྒྱལ་ཁབ་སྤྱིའི་དཔལ་འབྱོར་འཛུགས་སྐྲུན་དང་མཐའ་མཚམས་སྲུང་
སྐྱོབ་བྱེད་པར་ཡང་ཕན་པ་ཆེན་པོ་ཐོན། །
རིག་གནས་སློབ་གསོ་དང་ཚན་རིག་འཕྲོད་བསྟེན་སོགས་ལ་འཕེལ་འགྱུར་བྱུང་བ།
དེ་ཡང་བོད་འདིར་སྔོན་ཆད་སྲོལ་རྒྱུན་གྱི་སློབ་གསོའི་སྒྲིག་གཞི་སྟེ་དགོན་པ་ལས་
དེང་རབས་ཁྱད་ཆོས་ཅན་གྱི་སློབ་གྲྭ་ཤིན་ཏུ་ཉུང་རུང་། བཅིངས་འགྲོལ་བྱས་
པའི་ཚུན་ལ། བོད་ཁུལ་གྱི་ས་གནས་སོ་སོར་རིམ་བཞིན་སློབ་ཆུང་ནས་སློབ་གྲྭ་
ཆེན་མོ་བར་གྱི་སློབ་གསོའི་མ་ལག་ཆ་ཚང་ཞིག་ཆགས་པ་དང༌། དེས་བོད་
ཁུལ་གྱི་ལས་རིགས་ཁག་ལ་ཤེས་ལྡན་མི་སྣ་འབོར་ཆེན་ཞིག་སྐྱེད་སྲིང་བྱས་པས།
བོད་ཁུལ་ གྱི་གསར་བརྗེ་དང་འཛུགས་སྐྲུན་ལས་དོན་གོང་དུ་སྤེལ་བར་ནུས་
ཤུགས་ཆེན་པོ་བསྐྱེད། དེར་མ་ཟད་ཏང་གི་ཆོས་ལུགས་དད་མོས་རང་དབང་
གི་སྲིད་ཇུས་ལག་བསྟར་དང་དངོས་འབེབ་བྱས་ཏེ། བོད་ཀྱི་དགོན་སྡེ་ཁག་
སོར་བཞག་མཛད་པ་དེ་བོད་ཀྱི་སྲོལ་རྒྱུན་རིག་གནས་འཛིན་སྐྱོང་སྤེལ་གསུམ་
བྱེད་པར་ཆེད་གཉེར་སྒྲིག་གཞི་དང་མི་སྣ་ངེས་ཅན་ཞིག་ཡོད་པར་གྱུར། དེ་
བོད་རིགས་ཀྱི་སློབ་གསོ་དང་རིག་གཞུང་ཞིབ་འཇུག་མ་ལག་གི་གྲུབ་ཆ་གལ་ཆེན་
ཞིག་བྱས་ནས། བོད་ རིགས་ཀྱི་ སློབ་ གསོ་དང་རིག་གཞུང་ཞིབ་ འཇུག་བྱ་
གཞག་གོང་ དུ་ སྤྲེལ་ བར་ ཕྱག་ རྗེས་ བརྗོད་ གྱིས་ མི་ ལང་ པ་ བསྐྲུན། དུས་
མཚུངས་སུ་ ཟློས་ གར་ ཚོགས་ པ་ དང༌། གློག་བརྙན་འཕྲིན་སྒྱུར་སྐྲུན་ ཁང་།
ཀུན་ཁྱབ་རླུང་འཕྲིན་ལས་ཁུངས་སོགས་ཀྱང་དུས་ཀྱི་འགྱུར་ལྡོག་དང་སྤྱི་ཚོགས་
316



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
ཀྱི་འཕེལ་རིམ་ལྟར་གང་ལ་གང་འཚམ་དུ་བཙུགས་ཏེ། ཟློས་གར་སྣ་ཚོགས་
འཁྲབ་སྟོན་དང་གློག་བརྙན་སྒྱུར་སྐྲུན་འགྲེམ་སྟོན་བྱས་ཤིང་། པེ་ཅིན་དང་།
བོད་ལྗོངས། བོད་རིགས་འདུས་སྡོད་ཀྱི་ཞིང་ཆེན་དུ་མི་རིགས་དཔེ་སྐྲུན་ཁང་
བཙུགས་ཏེ་བོད་ཀྱི་རིག་གནས་རྩོམ་རིག་གི་དཔེ་ཆ་མང་པོ་དཔེ་སྐྲུན་འགྲེལ་སྤེལ་
བྱས་པ། བོད་རིགས་ཀྱི་རིག་གནས་འཚོ་བ་ཡང་སྔར་ལས་ཕུན་སུམ་ཚོགས་
པོར་གྱུར། གསོ་བ་རིག་པའམ་བོད་རིགས་ཀྱི་ནད་གསོ་སྨན་བཅོས་ཀྱི་གོམས་
ཕྱོགས་དང་མཁོ་བ་ལྟར་ས་ཁུལ་མང་པོར་སྲོལ་རྒྱུན་གྱི་སྨན་རྩིས་ཁང་བཙུགས་
ཤིང་སྒྲིག་ཆས་དང་སྨན་རྫས་དེང་རབས་ཅན་དུ་བསྒྱུར་པ་དང་ཆབས་ཅིག་ཕྱི་
ལུགས་སྨན་ཁང་ཡང་མི་ཉུང་བ་ཞིག་བཙུགས་ནས། བོད་མི་རིགས་ཀྱི་ན་བའི་
སྡུག་བསྔལ་ཇེ་ཆུང་དུ་གཏོང་གང་ཐུབ་བྱས། །
རྩོམ་རིག་ལ་འཕེལ་འགྱུར་བྱུང་བ། ཀྲུང་གོ་གསར་བ་ཚུགས་པ་དང་བསྟུན་
ནས་ བོད་ ཁུལ་ གྱི་ སྤྱི་ ཚོགས་ ལམ་ ལུགས་ དང་། བསམ་ བློའི་ འདུ་ ཤེས།
དཔལ་འབྱོར་གྱི་འཚོ་བར་འཕོ་འགྱུར་བྱུང་ཞིང༌། “རྩོམ་རིག་སྒྱུ་རྩལ་གྱིས་མི་
དམངས་ལ་ཞབས་འདེགས་ཞུ་དགོས་པ་དང་། བཟོ་ཞིང་དམག་གསུམ་ལ་
ཞབས་འདེགས་ཞུ་དགོས་” པའི་ རྩོམ་ རིག་ བྱེད་ ཕྱོགས་ གཏན་ ལ་ ཕབ་ པས།
ཀྲུང་ཧྭ་ནོར་འཛིན་ཆེན་པོའི་ཁྱོན་ཡོངས་སུ་རྩོམ་རིག་འདུ་ཤེས་འདི་འདྲ་ཞིག་
གྲུབ་པ་ སྟེ། ཆབ་སྲིད་ལམ་ཕྱོགས་ལ་ བསྟན་ ཞིང་ ཆབ་སྲིད་ཀྱི་དགོས་མཁོ་
བསྐོང་པའི་ རྩོམ་རིག་ངོ་བོའི་འདུ་ཤེས་དང༌། སྤྱི་ཚོགས་ རིང་ལུགས་དང་
དངོས་ཡོད་རིང་ལུགས་ཟུང་དུ་འབྲེལ་བ་དང་། གསར་བརྗེ་དངོས་ཡོད་རིང་
ལུགས་དང་གསར་བརྗེའི་འཆར་ཡན་རིང་ལུགས་ཟུང་དུ་སྦྲེལ་པའི་རྩོམ་རིག་
317



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
རྩོམ་ཐབས་ཀྱི་འདུ་ཤེས། དཔེ་མཚོན་ ཁོར་ཡུག་ཁྲོད་ཀྱི་དཔེ་མཚོན་མི་སྣ་
བཏོད་པའི་རྩ་དོན་ལྟར། དཔའ་བོའི་སྣང་བརྙན་གསར་པ་བཏོད་པ་གཙོ་བོ་
ཡིན་པའི་མི་སྣའི་འདུ་ཤེས། གཞུང་སྒེར་གཉིས་ཀྱི་འགལ་བ་མཚོན་པར་བྱེད་
པ་གཞི་རྩའི་ནང་དོན་ཡིན་པའི་བརྗོད་བྱའི་བསྟན་དོན་གྱི་འདུ་ཤེས་ཤིག་གྲུབ་པ་
ཡིན། དེར་བརྟེན། རྩོམ་པ་པོ་རྒན་པ་ཁག་ཅིག་གིས་སྔར་གྱི་འཚོ་བ་དང༌
སྔར་གྱི་བསམ་ཕྱོགས་བསྐྱུར་ནས། འཚོ་བ་གསར་པ་དང་། མང་ཚོགས་
གསར་བ། དཔའ་བོ་གསར་བ་བཅས་དང་མཉམ་དུ་འཚོ་བ་ལ་གསར་རྩོམ་
འགྱུར་ལྡོག་གི་འབྱུང་རྩ་འཚོལ་དགོས་པར་གྱུར། དེ་ཡང་བརྩམས་སྒྲུང་རྩོམ་
ཚེ་ཡོངས་ཁྱབ་ཀྱིས་སྤྱི་ཚོགས་ཀྱི་བརྗོད་བྱ་གལ་ཆེན་དང་། དེང་རབས་ལོ་རྒྱུས་
ཐོག་གི་དོན་རྐྱེན་གལ་ཆེན་བཙལ་ནས་བརྩམས་པས། སྤྱི་ཚོགས་ཀྱི་ཆབ་སྲིད་
ལས་འགུལ་གལ་ཆེན་གང་ཡིན་རུང་ཆ་ཚང་བའི་སྒོ་ནས་མཚོན་པར་བྱས་ཤིང་།
བརྩམས་ཆོས་མི་ཉུང་བ་ཞིག་ལས་ཐད་ཀར་ཆབ་སྲིད་བརྗོད་པ་དང་། རྩོམ་པ་
པོ་མི་ཉུང་བ་ཞིག་ གིས་ སྐབས་དེའི་ལས་འགུལ་དང་། སྲིད་ཇུས། ལས་
འགན་གཙོ་བོ་བཅས་དང་འབྲེལ་པའི་བརྩམས་ཆོས་རྩོམ་གང་ཐུབ་བྱས་པ་ཡིན།
དཔེ་དེ་བཞིན་དུ་བོད་ཀྱི་རྩོམ་པ་པོ་མང་ཆེ་བ་དེ་སྔ་དགོན་པའི་སློབ་གསོ་ཆ་ཚང་
མྱོང་མཁན་ཡིན་ཞིང༌། ཁོ་ཚོས་སྟོན་པ་ཤཱཀྱ་ཐུབ་པའི་གསུང་ལ་བློ་སེམས་རྩེ་
གཅིག་གིས་དད་ ཅིང་ རང་གི་བསམ་སྦྱོར་ལ་སློབ་སྟོན་བྱེད་ པའི་ རིགས་ པའི་
གཞུང་ལུགས་སུ་བསྟེན་པ་དང་། བརྩམས་ཆོས་ཀྱི་བརྗོད་བྱའི་ནང་དོན་དང་
མཚོན་བྱའི་དགོངས་པའང་བྱང་ཆུབ་སེམས་དཔའི་སྤྱོད་པ་ལ་སྤྱད་ཚུལ་དང་
ཐར་བའི་ལམ་ལ་སྐུལ་པ་དེ་ཡིན་པས། གློ་བུར་དུ་རྩོམ་རིག་གི་འདུ་ཤེས་དང་།
318



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
ཆབ་སྲིད་ཀྱི་འདུ་ཤེས། འཚོ་བའི་འདུ་ཤེས་བཅས་བསྒྱུར་ནས། རྩོམ་པ་ལ་
འཇུག་པ་དེ་རེ་ཞིག་མི་གོམས་པ་ལྟར་སྣང་ཡང་། རིམ་གྱིས་སྲིད་དང་དུས་ཀྱི་
བླང་བྱ་གསར་བ་ལྟར་ཧུར་བརྩོན་གྱིས་རྩོམ་པ་མཛད་པས། དུས་རབས་ཀྱི་
ཁྱད་ཆོས་མཚོན་པའི་སྙན་རྩོམ་དང་། བསླབ་བྱ། གླུ་ཚིག འགྱུར་ཡིག་
སོགས་མི་ཉུང་བ་ཞིག་ཐོན་པ་ཡིན། དེ་ཡང་སྐབས་དེར་སྲིད་ཕྱོགས་ནས་རྩོམ་
རིག་སྒྱུ་རྩལ་གྱི་བྱེད་ཕྱོགས་གཏན་ལ་ཕབ་པ་དང་དེ་ལག་བསྟར་བྱ་དགོས་པའི་
བླང་བྱ་བཏོན་པ་དང་གཅིག ཁོང་ཚོའི་ འཁྲུངས་ཡུལ་དང༌། ཉེ་ འབྲེལ།
སྦྱིན་བདག་ཚང་མ་གྲོང་བ་ཡིན་པས། སྤྱི་ཚོགས་རྙིང་བའི་སེར་སྐྱ་མང་ཚོགས་
ཀྱི་འཚོ་བའི་གནས་ཚུལ་གསལ་བོར་མཁྱེན་པར་མ་ཟད། བཅིངས་འགྲོལ་
བྱས་པའི་རྗེས་སུའང་“དགེ་མཚན་ལྡན་པའི་སྟོབས་ཤུགས་ཡོད་ཚད་ལ་མཐུན་
སྒྲིལ་བྱེད་པའི” འཐབ་ཕྱོགས་གཅིག་སྒྲིལ་གྱི་སྲིད་ཇུས་ལག་བསྟར་བྱས་ནས་
ཁོང་ཚོའི་ཡོན་ཏན་མུ་མཐུད་དུ་སྤྱོད་དུ་བཅུག་ཅིང་། རྒྱལ་གཅེས་མི་སྣ་ཁག་
ཅིག་ལ་ད་དུང་སྲིད་ཕྱོགས་ཀྱི་གོ་གནས་སྤྲད་པ་དང་། ཆབས་ཅིག་ནང་ལོགས་
ཀྱི་དར་རྒྱས་ཆེ་བའི་ས་ཁུལ་དང་། གྲོང་ཁྱེར། བཟོ་གྲྭ། དམག་དཔུང༌།
འབྲེལ་ཡོད་ཀྱི་རྒྱལ་ཁབ་བཅས་ལ་ལྟ་གཟིགས་སུ་ཁྲིད་པས། ཏང་གི་སྲིད་ཇུས་
ཀྱི་ཡང་དག་རང་བཞིན་དང་སྤྱི་ཚོགས་རིང་ལུགས་ཀྱི་དགེ་མཚན་རང་བཞིན་
མངོན་པར་མཁྱེན་ཞིང་། དཔལ་འབྱོར་གྱི་སྟོབས་ཤུགས་དང་མི་དམངས་
བཅིང་འགྲོལ་དམག་གི་ཟིལ་ཤུགས་གསལ་བོར་རྟོགས་པ་དང་གཉིས། བྱ་
བའི་དགོས་དབང་གིས་ཏང་དང་རྒྱལ་ཁབ་ཀྱི་འགོ་གཙོ་རྣམ་པས་མཇལ་འཕྲད་
མཛད་པའི་གོ་སྐབས་མང་བས། དེ་དག་གི་ཐུགས་གཤིས་དང་། དགོངས་
319



_
_
...
.
...
.
.
....
，
་་
༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
པ། མཐུ་ནུས་བཅས་ལ་རྒྱུས་མངའ་བ་དང་གསུམ། ཁོང་ཚོ་མང་ཆེ་བས་དེ་
སྔ་དགོན་པར་《སྙན་ངག་མེ་ལོང་》སྦྱངས་པ་དཔྱིས་ཕྱིན་པ་ཞིག་མཛད་པར་མ་
ཟད། དེའི་ལུགས་ལྟར་བསྟོད་ཚོགས་དང་སྙན་ངག་མང་དུ་བརྩམས་ཤིང་།
ལུགས་ཀྱི་ བསྟན་ བཅོས་ དང༌ བསླབ་ བྱ་ སོགས་ ལ་ གཟིགས་ རྒྱ་ ཡངས་ ཤིང་།
རྩོམ་ལུས་དེ་དག་རྩོམ་པར་ ཤིན་ ཏུ་ གོམས་པ་དང་བཞི། སྐབས་དེའི་བོད་
ཕྱོགས་ཀྱི་ལས་ རིགས་ སོ་ སོའི་ ཐད་བྱུང་བའི་མི་གསར་དོན་ གསར་དང་གྲུབ་
འབྲས་གསར་བ་སོགས་སྐུ་དངོས་ཀྱིས་མཐོང་མྱོང་བ་དང་ལྔ་བཅས་རྐྱེན་གྱིས།
སྐབས་དེའི་བརྩམས་ཆོས་ལ་ཁྱད་ཆོས་མི་འདྲ་བ་འདི་འདྲ་བྱུང་བ་སྟེ། སྐབས་
དེའི་སྲིད་ཕྱོགས་ཀྱི་དགོས་པའི་དབང་གིས་བརྩམས་ཆོས་མང་ཆེ་བ་བསྟོད་པ་
ཡིན་ཞིང་ཆེད་དམིགས་ཀྱི་བསམ་དོན་དེ་བརྗོད་པར་འཕྲོད་པའི་རྩོམ་ལུས་ནི་
སྙན་ངག་ཡིན་ལ། རྩོམ་པ་པོ་གོམས་པར་གྱུར་པའང་དེ་ཡིན་པས་སྙན་ངག་གི་
རྣམ་པ་སྤྱད་པ་ཤས་ཆེ་བ་རེད།
རྩོམ་པ་པོར་འགྱུར་བ་ཆེར་མ་བྱུང་རུང་བརྗོད་བྱའི་ནང་དོན་ནི་དངོས་
ཡོད་སྤྱི་ཚོགས་སྟེང་བྱུང་བའི་བྱ་དངོས་གསར་བ་དང་། འཚོ་བ་གསར་བ།
མི་སྣ་ངོ་མ། སྤྱི་ཚོགས་གསར་རྙིང་ཞིབ་སྡུར་བྱེད་པ་སོགས་ཡིན་ལ། དེ་དག་
ལས་མངོན་པར་མཚོན་པའི་དོན་གཙོ་ཤོས་ཀྱང་ཏང་གི་སྲིད་ཇུས་དང༌། རྒྱལ་
ཁབ་ཀྱི་གཙོ་འཛིན། སྤྱི་ཚོགས་ཀྱི་ལམ་ལུགས། བོད་ཀྱི་འཚོ་བ་གསར་བ།
ལས་རིགས་སོ་སོའི་གྲུབ་འབྲས་བཅས་ལ་བསྔགས་བརྗོད་ཀྱི་མེ་ཏོག་གཏོར་པ་
དང་། ཚུལ་དང་མི་མཐུན་པའི་བསམ་སྦྱོར་ལ་ཟུར་ཟའི་མདའ་མོ་འཕེན་པ།
རྗེས་ལུས་ཀྱི་རྣམ་པར་འཚང་འབྱིན་གྱི་མཚོན་ཆ་བསྣུན་ཞིང་སྔོན་ཐོན་གྱི་ལམ་ལ་
320



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
གསལ་སྟོན་གྱི་སྒྲོན་མེ་སྦར་པ། མི་ རིགས་ཀྱི་ བརྩོན་ སེམས་ སྐུལ་ སྤེལ་དང་
མཐུན་སྒྲིལ་ཀྱི་དགོས་གལ་གནད་དུ་སྟོན་པ་སོགས་ཡིན།
སྐབས་དེའི་ཀློག་པ་པོ་མང་ཆེ་བ་བཟོ་ཞིང་དམག་གསུམ་ཡིན་པས། དེ་
དག་གིས་གོ་བར་བྱ་བའི་ཕྱིར། མངོན་བརྗོད་དང་། བརྡ་རྙིང་། ཆོས་
ལུགས་ཀྱི་ཐ་སྙད་མང་པོས་མ་བཅིངས་ལ། གོ་དཀའ་བའི་འཁྱོག་བརྗོད་ཀྱི་
རྒྱན་མང་པོས་ཀྱང་ མ་ སྤྲོས་ པར། ཚིག་སྦྱོར་ མཛེས་ཤིང་མི་ དམངས་ མང་
ཚོགས་ཀྱི་སྐད་ཆ་དང་མཐུན་ཆེ་ལ། ཚད་ལྡན་གྱི་བརྡ་སྤྲོད་རིག་པ་དང་ཡང་
མི་འགལ་བའི་སྒོ་ནས་བརྗོད་དོན་རྣམས་གཟུགས་བརྙན་ཇི་བཞིན་མཚོན་པའི་
རྩོམ་རིག་གི་སྐད་ཆ་སྤྱད་པ་རེད། །
རྩོམ་སྲོལ་ཐད་《སྙན་ངག་མེ་ལོང་》གི་ལུགས་ལྟར་བརྩམས་པས། ཚིག་
གི་ སྡེབ་ སྦྱོར་ ཚགས་ ཞིབ་ ཅིང་ གཟབ་ ནན་ ཡིན་ ལ་ ཉམས་ འགྱུར་ ལྡན་ པ།
དངོས་བསྟན་གྱི་དོན་གསལ་ཞིང་ཤུགས་མཚོན་གྱི་དོན་ཟབ་ཅིང་རྒྱ་ཆེ་བ་རེད།
ཡིན་ནའང་སྐབས་དེར་ཆབ་སྲིད་ཀྱི་དགོས་པ་ནན་བརྣན་དུ་བཟུང་དྲག་པས།
ཆབ་སྲིད་ལས་འགུལ་དང་ལྟེ་བའི་བྱ་བར་བསྟུན་ཐབས་བྱེད་པའི་བརྩམས་ཆོས་
ལས་བརྗོད་བྱའི་ནང་དོན་དང་རྣམ་པ་མི་མང་། རྩོམ་པ་པོ་རྣམས་འཚོ་བ་
གསར་པར་བསྟོད་པའི་སྤྲོ་སེམས་ཆེ་ཡང་དེ་འདྲའི་གཏིང་ཟབ་ལ་འཚོ་བའི་
དཀའ་ངལ་དང་རྙོག་འཛིང་ཆེ་བའི་འགལ་བ་ངོས་འཛིན་བྱས་པ་མི་འདང་བ་
རེད། རྩོམ་པ་པོའི་དོ་སྣང་བྱེད་ས་དེ་ཕྱི་ངོས་ཀྱི་འཚོ་བའི་རྣམ་པ་ཞིབ་འབྲི་
བྱེད་པར་འཁོར་བ་ལས། ། མིའི་རང་སྣང་གི་འཇིག་རྟེན་དང་བརྩེ་དུང་གི་འཚོ་
བ་མཚོན་པར་བྱས་པ་མངོན་གསལ་གྱིས་མི་འདང་བ་རེད། །
321



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
གཉིས་པ། རྩོམ་རིག་དངོས་བཤད་པ།
༡. རྗེ་བཙུན་ཤེས་རབ་རྒྱ་མཚོའི་རྩོམ་རིག་བརྩམས་ཆོས་བཤད་པ། དགེ་བའི་
བཤེས་གཉེན་ཆེན་པོ་རྗེ་བཙུན་ཤེས་རབ་རྒྱ་མཚོ་ནི། མདོ་སྨད་རྡོ་སྦིས་གསེར་
སྨུག་ལྗོངས་ཀྱི་ཁོངས་གཏོགས་ ཧོར་གྲོ་བ་ཞེས་པའི་ གྲོང་སྡེ་དེར་ཡབ་ལྷ་ལུང་
སྐྱབས་དང་། ཡུམ་ལྷ་ལུང་སྐྱིད་གཉིས་ཀྱི་སྲས་སུ་སྤྱི་ལོ་1884ལོར་འཁྲུངས་
ཤིང༌། དགུང་ལོ་ལྔ་བའི་ཚེ་སྒོ་མང་དགེ་བཤེས་ལྷ་རམས་པ་ནོར་བུ་རིན་པོ་
ཆེའི་དྲུང་ནས་རབ་ཏུ་བྱུང་ཞིང་དགེ་ཚུལ་གྱི་སྡོམ་པ་ལེགས་པར་བཞེས་ཏེ། རྡོ་
སྦིས་གྲྭ་ཚང་གི་ཆོས་སྒོར་ཞུགས་ནས་ཡི་གེ་སྦྱོར་ཀློག་ལ་སྦྱང་བ་ལེགས་ པར་
མཛད། །
དགུང་ལོ་བཅུ་དྲུག་གི་སྟོན་ཁར་ཆོས་སྡེ་ཆེན་པོ་བླ་བྲང་བཀྲ་ཤིས་འཁྱིལ་གྱི་
ཆོས་གྲྭར་ཞུགས་ཏེ། ཨ་ཁུ་གུང་ཐང་བློ་གྲོས་དང་ཀུན་མཁྱེན་འཇམ་དབྱངས་
བཞད་པ་སྐུ་ཕྲེང་བཞི་པ་ སྐལ་ བཟང་ཐུབ་བསྟན་དབང་ཕྱུག་ སོགས་ སྡེ་སྣོད་
འཛིན་པའི་བླ་མ་དུ་མ་བསྟེན་ནས་སློབ་གཉེར་མཛད་པ་དང་། ཁྱད་པར་དུ་
ཨ་ཁུ་གུང་ཐང་བློ་གྲོས་ཚང་གི་མདུན་ནས་དགེ་སློང་གི་སྡོམ་པ་ཡང་དག་པར་
མནོས་པ་ཡིན།
དགུང་ལོ་ཉེར་གཅིག་གི་ཚེ། ཁོང་ལྷ་སར་ཕེབས་ཏེ་འབྲས་སྤུངས་སྒོ་
མང་གྲྭ་ཚང་གི་ཆོས་སྒོར་ཞུགས་ཤིང་མདོ་སྔགས་རིག་གནས་ཡོངས་སུ་རྫོགས་
པའི་མཁས་པའི་དབང་པོ་མཆོག་གྲུབ་དཀར་པོ་དང་། བླ་མ་འབུལ་སྡུད་རིན་
322



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
པོ་ཆེ་བློ་བཟང་ཡེ་ཤེས་བསྟན་པའི་རྒྱལ་མཚན་དཔལ་བཟང་པོ་སོགས་དགེ་བའི་
བཤེས་གཉེན་བཅུ་ཕྲག་གསུམ་ ལྷག་སྤྱི་བོའི་ཅོད་པན་དུ་བསྟེན་ཏེ་རིག་པའི་
གནས་མཐའ་དག་དང་མདོ་སྔགས་ཀྱི་གཞུང་ལུགས་རྒྱ་མཚོ་ལྟ་བུ་ལ་ཐོས་བསམ་
མཐར་ཕྱིན་པར་མཛད་ནས་འཆད་རྩོད་རྩོམ་གསུམ་དང༌། མཁས་བཙུན་
བཟང་གསུམ་གྱི་ཡོན་ཏན་ལ་མངའ་བརྙེས་ཤིང་སྒོ་ཐམས་ཅད་ནས་འགྲན་པའི་
ཟླ་དང་བྲལ་བའི་མཁས་པའི་གོ་འཕང་མཐོན་པོར་གཤེགས།
དགུང་ལོ་སོ་གསུམ་གྱི་སྟེང་དམིགས་གསལ་གྱིས་ལྷ་རམས་པ་འཕར་མའི་
མིང་བཏགས་བྱུང་བ་དང་། ནོར་བུ་གླིང་གའི་རྩོད་རྒྱུགས་ཚེ་ཨང་དང་པོ་བྱུང་
བ། རྩེ་གཟིམས་ཆུང་དུ་ཚོགས་ལངས་དམིགས་བསལ་ཅན་གནང་བ་སོགས་
ཡ་མཚན་པའི་མཛད་བཟང་མང་པོ་གྲུབ། དེ་ལོའི་སྨོན་ལམ་ཉི་ཤུ་བཞིའི་ཉིན་
ནོར་བུ་གླིང་གར་གཞུང་གི་སྐུ་དྲག་སེར་སྐྱ་ཚང་འཛོམས་ཀྱི་དབུས་སུ་རྩེ་དྲུང་
ཡིག་ཆེན་མོ་ཆོས་དར་ལགས་ནས་ལྷ་རམས་པའི་དམ་བཅའ་ཨང་གྲངས་ཀྱི་རིམ་
པ་སྒྲིག་སྐབས། རྒྱལ་དབང་ཐམས་ཅད་མཁྱེན་པའི་བཀའ་ལུང་ལྟར་རིག་
པའི་གནས་ལྔ་ལ་མཁས་པའི་ཨང་དང་པོ་ནི་འབྲས་སྤུངས་སྒོ་མང་ཀླུ་འབུམ་དགེ་
བཤེས་ཤེས་རབ་རྒྱ་མཚོའོ་ཞེས་མཚན་སྙན་མེ་ཏོག་གི་ཕྲེང་བ་དགུང་ལ་འཐོར་
པས་དེར་བཞུགས་ཚོགས་པ་ཀུན་གྱི་ངོ་མཚར་དང་རྗེས་སུ་ཡི་རང་ཚད་མེད་བྱས།
དགུང་ལོ་སོ་བཞི་བར། རྒྱལ་དབང་ཐམས་ཅད་མཁྱེན་པ་སྐུ་ཕྲེང་བཅུ་
གསུམ་པ་ཐུབ་བསྟན་རྒྱ་མཚོའི་བཀའ་ལུང་ལྟར་《བུ་སྟོན་ཐམས་ཅད་མཁྱེན་པ་
རིན་ཆེན་གྲུབ་ཀྱི་གསུང་འབུམ་》དཔར་གཞི་གསར་བཞེངས་ཀྱི་ཞུ་དག་མཛད།
ལོ་ དྲུག་ ཙམ་ གྱིས་ གསུང་ འབུམ་ པོ་ ཏི་ ཉེར་ དགུའི་ཞུ་དག་ལེགས་ པར་གྲུབ།
323



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
དེའི་རྗེས་སུ་ཡང་རྒྱལ་དབང་ཐམས་ཅད་མཁྱེན་པའི་བཀའ་སྤྱི་བོར་བླངས་ཏེ།
རྒྱལ་བའི་བཀའ་འགྱུར་རོ་ཅོག་གི་དཔར་གཞི་གསར་བཞེངས་ཀྱི་ཞུ་དག་མཛད་
དེ་ལོ་བརྒྱད་ཙམ་གྱིས་དཔར་གཞི་གསར་བཞེངས་ལེགས་གྲུབ་བྱུང་། །
དགུང་ལོ་ང་ལྔ་ ལ་ ཕེབས་ཚེ། སྐབས་ དེའི་ རྒྱལ་ ཁབ་ ཀྱི་སྲིད་དབང་
འཛིན་མཁན་གོ་མིན་ཏང་གིས་གདན་དྲངས་པ་ལྟར་རྒྱ་ནག་ཏུ་ཕེབས་ནས་ཆོས་
སྲིད་ཟུང་གི་བྱ་བ་མང་པོ་མཛད་པ་དང་། ཁྱད་པར་དུ་རྒྱལ་ཁབ་གསར་བ་
དབུ་བརྙེས་རྗེས་མི་དམངས་སྲིད་གཞུང་གི་བཀའ་ལྟར་བསྟན་འགྲོ་སྤྱི་ལ་ཕན་
པའི་ཐུགས་སྨོན་རྣམ་པར་དག་པའི་སྒོ་ནས་ཆོས་སྲིད་གཉིས་ཀའི་ཐད་ནས་རྣམ་
པར་དཀར་བའི་མཛད་བཟང་གི་གྲུ་ཆར་བསྙིལ་བར་མཛད། །
དགུང་ལོ་དོན་གསུམ་གྱི་ཚེ། རྒྱ་གར་དང་། བལ་བོ་རྒྱལ་ཁབ་གཉིས་
ཀྱི་གདན་ཞུས་ལྟར། སངས་རྒྱས་བཅོམ་ལྡན་འདས་མྱ་ངན་ལས་འདས་ནས་
ལོ་ཉིས་སྟོང་ལྔ་བརྒྱའི་རྗེས་དྲན་ཚོགས་ཆེན་ལ་ཞུགས། །
གཞན་ཡང་དེའི་སྔོན་གཞུག་ཏུ་འབར་མ་དང་། ཅན་པུའི་ཀྲེ། སིང་
ག་ལ། རོས་ཏན་སོགས་ཆོས་ལྡན་རྒྱལ་ཁབ་དེ་དག་ལ་ཕེབས་ནས་དེ་གའི་ཆོས་
པ་རྣམས་ལ་བཀའ་ཆོས་མང་དུ་གསུངས་ཤིང་བསྟན་པ་སྤྱི་དང་འགྲོ་བ་ཡོངས་ལ་
ཕན་པའི་མཛད་འཕྲིན་རྒྱ་ཆེན་པོ་མཛད་དོ། །
ཁོང་གིས་དེ་ལྟར་ཆོས་སྲིད་ཟུང་གི་འཕྲིན་ལས་རྒྱ་ཆེན་པོ་སྤེལ་མཐར་སྤྱི་ལོ་
1968 ལོར་གྲོང་ཁྱེར་ཟི་ལིང་དུ་དགོངས་པ་ཆོས་དབྱིངས་སུ་ཐིམ་པའི་ཚུལ་
བསྟན་ཏོ། །༧
ཁོང་གིས་དགུང་ལོ་བཅོ་ལྔའི་སྟེང་ནས་སངས་རྒྱས་ཀྱི་བསྟན་པ་དང་འགྲོ་
324



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
བ་སྤྱིའི་ དོན་ ལ་ དམིགས་ ནས་ ལྗགས་ རྩོམ་ ཧ་ ཅང་ མང་ པོ་ བརྩམས་ མོད།
བསྟན་པ་འཕེལ་འགྲིབ་དང་དུས་ཀྱི་འགྱུར་བའི་དབང་གིས་གསུང་རྩོམ་གྱི་མ་ཕྱི་
པོ་ཏི་བཅུ་ཕྲག་ལྷག་མེད་དུ་གྱུར་ལ། ད་ལྟ་དངོས་སུ་པར་དུ་བསྐྲུན་པ་ལ་པོ་ཏི་
གསུམ་བཞུགས་པ་ལས་མང་ཆེས་ཤོས་ བཅིངས་འགྲོལ་སྔོན་དུ་བརྩམས་ པའི་
གཞུང་འགྲེལ་དང་། གྲུབ་མཐའ། དགག་ཡིག དཔྱད་རྩོམ། རྟོགས་
བརྗོད། བསླབ་ བྱ། འཕྲིན་ ཡིག གནས་ བསྟོད། གསོལ་ འདེབས།
བསང་མཆོད། བཅའ་ཡིག་སོགས་ཡིན་པས། བརྩམས་ཆོས་དེ་དག་ལ་ཁྱད་
དུ་འཕགས་ པའི་ དགོས་ པ་ དང༌། གཞན་ དང་ མི་ འདྲ་ བའི་ ཁྱད་ ཆོས།
མངོན་པར་འཕགས་པའི་ནུས་པ་བརྗོད་ཀྱིས་མི་ལང་བ་ཞིག་མཆིས་ཀྱང་། དེ་
སྐབས་དེའི་རྩོམ་རིག་ལོ་རྒྱུས་ཀྱི་བརྗོད་བྱ་དངོས་ཡིན་པ་ལས། འདིར་བརྗོད་
པར་མི་འོས་པས་སྐྱར་ཟློས་ཀྱི་ངལ་བ་བགྱི་པའི་དགོས་པ་བྲལ། འདིར་བརྗོད་
པར་འོས་པའམ་འདོད་པ་ནི་གཙོ་བོར་བཅིངས་འགྲོལ་བྱས་པའི་ཚུན་དུ་བརྗོད་
བྱ་གསར་བ་ལས་བརྩམས་པའི་བརྩམས་ཆོས་ཡིན། དེ་ཡང་1949 ལོ་ནས་
རྒྱལ་ཡོངས་རིགས་སོ་སོའི་མི་མང་རྣམས་ཀྲུང་གོ་གུང་ཁྲན་ཏང་གི་དབུ་ཁྲིད་འོག་
ལམ་ལུགས་རྙིང་བའི་འཆིང་རྒྱ་ལས་རྣམ་པར་གྲོལ་ཞིང་། སྤྱི་ཚོགས་ཀྱི་རྣམ་པ་
དང་མི་དམངས་ཀྱི་འཚོ་བ་སོགས་ལ་འཕོ་འགྱུར་ཆེན་པོ་བྱུང་བ་དང་བསྟུན་ནས།
དགེ་བཤེས་རིན་པོ་ཆེ་ཡང་རྒྱལ་ཡོངས་ཀྱི་མཁས་པ་གཞན་དག་དང་འདྲ་བར།
བྱ་དངོས་གསར་བ་བརྗོད་པ་དང་བྱ་དངོས་གསར་བ་དེ་དག་ལ་འཛིན་པའི་ལྟ་
བ་མཚོན་པའི་སྙན་ངག་གམ་བསླབ་བྱ་སོགས་མང་པོ་བརྩམས་ནས་སྐབས་དེའི་
རྩོམ་རིག་དང་སྤྱི་ཚོགས་ལ་ཡར་སྐུལ་ཆེན་པོ་མཛད། བརྩམས་ཆོས་དེ་དག་
325



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས། །
བརྗོད་བྱའི་ནང་དོན་གྱི་ཆ་ནས་དབྱེ་ན། གུང་ཁྲན་ཏང་དང་དེའི་སྲིད་ཇུས་ལ་
བསྔགས་པ་བརྗོད་པ་དང་གཅིག མའོ་ཙེ་ཏུང་དང་ཁོང་གི་དགོངས་པར་
བསྟོད་བསྔགས་འབུལ་བ་དང་གཉིས། བཅིངས་འགྲོལ་དམག་གི་དྲག་པའི་
རྩལ་དང་ཞི་བའི་སྤྱོད་པར་བསྔགས་པ་དང་གསུམ། ཚུལ་མིན་གྱི་བསམ་སྦྱོར་
དགག་ཅིང་འཇུག་ལྡོག་གི་གནས་སྟོན་པ་དང་བཞི་བཅས་སུ་འདུས་པ་འདི་ལྟར།
《བསླབ་བྱ་རང་བྱུང་ལྷའི་རྔ་བོ་》ལས།
རྒྱལ་ཡོངས་མི་དམངས་སྡུག་བསྔལ་ཁྲི་ཕྲག་གིས། །
མནར་པའི་ཉམས་ལ་སྙིང་རྗེ་མ་གཟོད་པར། །
འཇིགས་བྲལ་དཔའ་བོའི་གོ་ཆ་ལྷུར་བཞེས་ཏེ། །
དང་པོ་དགྲ་ལས་རྒྱལ་བ་གུང་ཁྲན་ཏང་། །
རང་ལ་ཆོས་ལུགས་མེད་ཅིང་ཁས་མི་ལེན། །
གཞན་ལ་མི་འགོག་དད་མོས་རང་དབང་སྟེ། །
ཆབ་སྲིད་ཏང་གི་སྲོལ་ལྟར་བརྩི་དགོས་པ། །
གུང་ཁྲན་ཏང་གི་རྩ་བའི་གྲུབ་མཐའ་ཡིན། །།
བློ་མཐུན་མའོ་ཙེ་ཏུང་དང་མཁས་མང་གིས། །
ལན་བརྒྱར་བརྟགས་པ་ལས་བྱུང་རྩ་བའི་ཁྲིམས། །
དར་ཆ་གསུམ་དང་ཏང་གི་རྣམ་འདྲེན་ལ། །
སྤྱི་འབངས་ཀུན་གྱིས་ཡིད་ཆེས་བྱ་དགོས་པར། །
གུང་ཁྲན་ཏང་གི་རྩ་བའི་གྲུབ་མཐའ་ཡིན། །
རྩད་ནས་དགག་དགོས་དགྲ་ཡི་འགལ་བ་དང་། །
326



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
བཅོས་པས་ཚོགས་པ་ནང་གི་འགལ་བ་གཉིས། །་
སོ་སོར་ཕྱེ་ནས་ཉམས་སུ་བསྟར་དགོས་པ། །
གུང་ཁྲན་ཏང་གི་རྩ་བའི་གྲུབ་མཐའ་ཡིན། །
བཙན་རྒྱལ་ལུགས་ལ་སྡང་མིག་དམར་པོ་དང༌། །
སྤྱི་ཚོགས་ལུགས་ལ་དགའ་མགུའི་འཛུམ་དཀར་གཉིས། །
གསལ་བར་སྟོན་པའི་རྣམ་འགྱུར་མི་འཛོལ་བ། ། །
གུང་ཁྲན་ཏང་གི་རྩ་བའི་གྲུབ་མཐའ་ཡིན། །
ཨ་རི་ཤོག་བུའི་སྟག་དང་ཝུ་བའི་གསོབ། །
ཆེ་དྲག་རྫིག་ཉམས་ཆོ་འཕྲུལ་ཅི་བསྟན་ཀྱང་། །
བདེན་དོན་བརྟག་བཟོད་ཏིལ་ཙམ་མ་དམིགས་པ། །
གུང་ཁྲན་ཏང་གི་རྩ་བའི་གྲུབ་མཐའ་ཡིན། །
ཞེས་འཁོད། བརྩམས་ཆོས་འདི་ལྟ་བུར་མཚོན་ན། རྩོམ་པ་པོས་ཀུན་
གྱིས་གོ་སླ་བའི་བསླབ་བྱའི་ཚུལ་གྱིས་ཀྲུང་གོ་གུང་ཁྲན་ཏང་ནི་བཙན་པོ་གཉའ་
ནས་གནོན་ ཞིང་ གཉོམ་ཆུང་ མཐའ་ ནས་ སྐྱོང་ བའི་ སྐྱབས་ མགོན་ ཡིན་ ཚུལ་
བརྗོད་པ་ནས་དབུ་བརྩམས་ཏེ། ཏང་གི་ཆོས་ལུགས་དད་མོས་རང་དབང་གི་
སྲིད་ཇུས་དང་། རྩ་བའི་བླང་བྱ། དགྲ་དང་རང་ཕྱོགས་བར་གྱི་འགལ་བ་
སྡུམ་ཐབས་མེད་པ་དང་མི་དམངས་ནང་ཁུལ་གྱི་འགལ་བ་སྡུམ་ཐབས་ཡོད་པའི་
རྩ་དོན། བཙན་རྒྱལ་རིང་ལུགས་ལ་འཛིན་པའི་ལྟ་བ་དང་ཏང་གི་ཕྱི་འབྲེལ་
སྲིད་ཇུས་སོགས་སྐབས་དེར་གུང་ཁྲན་ཏང་ལ་རྒྱུས་གསལ་བོ་མེད་པའི་བོད་མི་
རིགས་ལ་ངོ་སྤྲོད་གསལ་པོ་མཛད་པའི་ཤུགས་ལས། རྩོམ་པ་པོ་རང་ཉིད་ཀྱིས་
327



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཀྲུང་གོ་གུང་ཁྲན་ཏང་གི་ངོ་བོ་དང་། དམིགས་འབེན། རྩ་བའི་ལས་འགན་
དང་བླང་བྱ། སྲིད་ཇུས་ སོགས་ཀྱི་དཔལ་དང་ཡོན་ཏན་མ་ལུས་ ལྷང་ངེར་
མཁྱེན་པ་དང་ཐུགས་ རབ་ ཏུ་ ཕྱོགས་ ཤིང་ རྗེས་ སུ་ཡི་རང་ཞུ་ ལ། བསྔགས་
བརྗོད་ཀྱི་འདུན་མོས་སྙིང་ག་གང་བ་མངོན་པར་མཚོན་ཡོད། དེར་མ་ཟད་
སྐབས་དེར་གུང་ཁྲན་ཏང་ལ་རྒྱུས་མེད་པ་དང་ཡང་ན་ལོག་ལྟའམ་སོམ་ཉི་འཛིན་
པའི་བོད་རིགས་མང་ཚོགས་ལ་གུང་ཁྲན་ཏང་གི་ཚུལ་མཐུན་ཆོས་ལུགས་སྲུང་
པའི་གྲོགས་ པོ་ དང་། ཉམ་ ཐག་ འགྲོ་ བ་ སྐྱོང་ བའི་ མགོན་ སྐྱབས་ ཡིན་ ལ།
མཁས་ཤིང་མཛངས་པའི་དཔལ་འབར་བར་གསུངས་ཤིང་། དེར་ལོག་ལྟའམ་
སོམ་ཉི་མི་འཛིན་པར་ཡིད་རྟོན་དགོས་པ་ཡང་ཡང་དུ་ནན་གྱིས་གསུངས་པ་འདི་
ལྟར།
ཐུབ་བསྟན་འོ་མའི་མཚོ་ཆེན་འཕྱུར་བ་ལ། ། །
གུང་ཁྲན་ཟླ་བའི་འཛུམ་དཀར་གཉེན་དུ་ཆེ། །
བྱམས་བརྩེའི་བ་གམ་མཐོན་པོར་དཀྲིགས་པའི་སྤྲིན། །
ཕྱོགས་ཀྱི་འཁོར་ལོ་འགེབས་པའི་གྲིབ་བསིལ་ཅན། །༧
ཞེས་པ་དང་།
གུང་སྲིད་གསར་མཐུན་འགྲོགས་ཟབ་མོས་བསུས། །
འདིའི་རིག་པར་ཁྲ་གླག་སྤྱང་གསུམ་འཛོམས། །
ཁ་ཞེ་འགལ་གཡོ་ཟོལ་གཏན་མ་བྱེད། །
ཁོས་འབངས་མིར་འཚེ་བ་སྤུ་ཙམ་མེད། །
ཞེས་གསུངས་ཡོད། བརྩམས་ཆོས་འདི་ལས་དགེ་བཤེས་རིན་པོ་ཆེ་ཚང་
328



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
གུང་ཁྲན་ཏང་ལ་ཐུགས་དཀར་ཞིང་ཡིད་ཆེས་ལྡོག་མེད་མངའ་བ་གསལ་བོར་
བསྟན་ལ། ཁྱད་པར་དུ། །
རང་གི་ཆོས་ལུགས་རྩྭ་ལྟར་འདོར་པའི་བློ། །
རང་གཤེད་གཟུགས་མེད་མི་དགེའི་མགོ་དགུ་པ། །
རང་སྐྱོང་ཞིབ་མོའི་རིག་པས་གཟིར་པའི་མུར། །
རང་དང་གུང་ཁྲན་རྡོ་རྗེའི་སྤུན་དུ་སྡེབས། །
ཞེས་གུང་ཁྲན་ཏང་དང་ ཁོང་ གཉིས་ རྡོ་ རྗེའི་སྤུན་ གྲོགས་ སུ་ གྱུར་ པར་
འཁོད་པ་ལས་ ཁོང་ རང་གུང་ ཁྲན་ཏང་ལ་རྗེས་ སུ་ ཡི་རང་ཞུས་པར་མ་ ཟད།
དེར་མཛའ་བཤེས་ཀྱི་བརྩེ་དུང་ཟབ་མོ་ཡོད་པ་མངོན་པར་བསྟན་ལ། 《ལུང་
བསྟན་རྫུན་མ་སུན་འབྱིན་རྨོངས་པའི་མུན་སེལ་ཤེས་རབ་ཉི་མའི་འོད་ཟེར་》
ལས། “རིན་མིན་ཀྲིན་ཧྲུས་ཆོས་ལ་དད་པའི་རང་དབང༌། ཡུལ་སྲོལ་གོམས་
འདྲིས་ཀྱི་རང་དབང༌། དགོན་པ་དང་གྲྭ་པའི་མཐུན་རྐྱེན་སྲུང་སྐྱོབ་སོགས་
གང་ཅིའི་ བཀའ་དྲིན་ནམ་མཁའ་དང་མཉམ་པར་མཛད་ པ་ནི། ཆུ་ཚོད་
གཅིག་ལའང་བརྗེད་མི་ཆོག་པའི་དོན་རྩ་གལ་ཆེན་ཡིན། རྒྱལ་བའི་བསྟན་པ་
དང་རང་གི་བདེ་སྐྱིད་རང་གིས་མ་བཤིག་ན་གུང་ཁྲན་ཏང་ནས་མི་བཤིག་པར་
ཐག་ཆོད། མི་རིགས་གྲངས་ཉུང་ལ་ལྷག་པར་བརྩེ་པའི་རྣམ་འགྱུར་འདི་འདྲ་
སྔོན་གྱི་རྒྱལ་རབས་སྟོང་ཕྲག་ཏུ་མཐོང་ཐོས་མ་མྱོང་བ་ཅི་ནས་ཀྱང་སྙིང་གི་ཟེའུ་
འབྲུར་བསྲེལ་པར་གྱིས་”ཞེས་པས་ཀྱང་གསལ་བོར་རྟོགས་ཐུབ།
དེ་བཞིན་ དུ་ མའོ་ ཙེ་ ཏུང༌ དང༌ ཁོང་ གི་ དགོངས་ པར་ བསྔགས་ པའི་
བརྩམས་ཆོས་ཀྱང་འདི་འདྲ་ཡོད་དེ། །
329



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
མའོ་ཙེ་ཏུང་གི་དགོངས་དབྱིངས་ནམ་མཁའི་མཐོངས། །
སྤྱི་ཚོགས་གཞན་ཕན་བདུད་རྩིའི་རྒྱ་མཚོ་ཆེ། །
ཟས་གཙང་སྲས་ཀྱི་ལུང་རྟོགས་ཉི་ཟླའི་འོད། ། །
འཛིན་མའི་ཁྱོན་ན་དགེ་བར་ཁོ་བོས་འཁུམས། ། @
ཞེས་མའོ་ཙེ་ཏུང་གི་ཐུགས་དགོངས་རྒྱ་ཆེ་བ་དང་གཞན་ཕན་ཐུགས་ཀྱིས་
རྒྱུད་ཕྱུག་པ། ཟས་གཙང་སྲས་ཏེ་སངས་རྒྱས་ཤཱཀྱ་ཐུབ་པའི་ལུང་རྟོགས་ཀྱི་
ཡོན་ཏན་ དང་ ལྡན་ པར་ བརྗོད་པའམ་བསྔགས་ པའི་ དོན་ དུ་ སོ་ སོར་ གཞལ་
མཐའ་བྲལ་བའི་ནམ་མཁའི་མཐོངས་དང་སྲིད་འདིར་ཆེས་རྒྱ་ཆེ་ལ་གཏིང་ཟབ་
པའི་རྒྱ་མཚོ། འགྲན་ཟླ་བྲལ་བའི་ཉི་ཟླ་ཟུང་གི་འོད་སྣང་བཅས་ཀྱི་གཟུགས་སུ་
བཀོད་ནས་མངོན་པར་བསྟོད་པ་དང་། ཡང་།
མའོ་ཙེ་ཏུང་ཞེས་བྱ་བའི་དམ་པ་འདིར། །
ཤཱཀྱ་སེང་གེའི་དགོངས་པ་རྨ་མེད་པའི། ། །
ངོ་མཚར་བསྔགས་པར་འོས་པ་མང་པོ་ཞིག ། །
འཇམ་དཔལ་དགྱེས་པའི་བློ་གྲོས་བདག་གིས་མཐོང་། །ཚེ
ཞེས་པར་མཚོན་ནའང་རང་བཞིན་བརྗོད་པའི་ལམ་ནས་མའོ་ཙེ་ཏུང་ལ་
སངས་རྒྱས་ཤཱཀྱ་ཐུབ་པའི་དགོངས་པ་དྲི་མ་མེད་པ་མང་པོ་ཞིག་ལྡན་པར་མངོན་
པར་བསྟོད་ཀྱིན་ཡོད། རྒྱལ་བ་ཤཱཀྱ་ཐུབ་པ་དེ་ཚེ་འདི་ཕྱི་གཉིས་ཀྱི་རྣམ་འདྲེན་
ཉིད་དུ་བསྟེན་ཞིང་སྐུ་ཚེ་གང་བོ་རྒྱལ་བའི་བསྟན་པ་འཛིན་སྐྱོང་སྤེལ་གསུམ་
མཛད་པའི་དོན་དུ་ཕུལ་བའི་ལྷ་རམས་པ་དགེ་བཤེས་ཤིག་ལ་མཚོན་ན། རང་
གི་སྟོན་པ་དང་གཉིས་སུ་མེད་ཅེས་པ་ལས་ལྷག་པའི་བསྟོད་ཚིག་འབུལ་རྒྱུ་མེད་
330



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
ན། ཁོང་གིས་མའོ་ཙེ་ཏུང་ཀྲུའུ་ཞི་ལ་རྗེས་སུ་ཡི་རང་དང་གོང་བཀུར་ཇི་འདྲ་
ཞུ་བཞིན་ཡོད་པ་སྨྲ་མི་དགོས་ལ། ཁྱད་པར་དུ་“འཛིན་མའི་ཁྱོན་ན་དགེ་བར་
ཁོ་བོས་འཁུམས་”ཞེས་པ་དང་། “འཇམ་དཔལ་དགྱེས་པའི་བློ་གྲོས་བདག་
གིས་མཐོང་”ཞེས་མངོན་པར་ཚིག་ཐག་བཅད་ནས་གསུངས་པ་འདིས་ཁོང་གིས་
མའོ་ཙེ་ཏུང་ཀྲུའུ་ཞིར་ཡི་རང་བའི་མཆོད་སྤྲིན་ཕུལ་བར་གཡོ་ཟོལ་གྱི་དྲི་མ་བྲལ་
པ་མངོན་པར་གསལ་ལ། བོད་མི་རིགས་མའོ་ཙེ་ཏུང་ཀྲུའུ་ཞིར་བློ་དཀར་ཞིང་
ཡིད་རྟོན་པར་ཡང་ནུས་པ་དཔེ་ཟླ་བྲལ་བ་ཞིག་ཐོན། མའོ་ཙེ་ཏུང་དགོངས་པ་
ནི་རྒྱལ་ཡོངས་རིགས་སོ་སོའི་མི་དམངས་ཀྱི་ལས་དོན་ལ་སློབ་སྟོན་བྱེད་པའི་
རིགས་པའི་གཞུང་ལུགས་ཡིན་པས། དེའི་དགོངས་དོན་མ་ལུས་གསལ་བོར་
རྟོགས་རྒྱུ་ནི་བྱ་བ་མཐའ་དག་གི་སྔོན་འགྲོའི་ཆ་རྐྱེན་དུ་གཟིགས་ནས། གོ་སླ་
བའི་བསླབ་བྱའི་རྣམ་པ་སྤྱད་ནས་ཀུན་ལ་ནན་གྱིས་གནད་བསྟན་པ་འདི་ལྟར།
ཆོས་ཀྱི་ཚུལ་ལ་རང་གི་སྟོན་པའི་སྲས། །
སྲིད་ཀྱི་ཕྱོགས་ལ་ཏང་གི་འདྲེན་པའི་འོག །
ཡ་ང་བག་ཚ་མེད་པར་བྱ་དགོས་པ། །
འདི་ནི་མའོ་ཙེ་ཏུང་གི་རིང་ལུགས་ཡིན། །
ཆོས་ལ་ཆོས་ནས་གསུངས་པ་ཇི་བཞིན་དུ། །
ཐོས་བསམ་སྒོམ་པའི་དགེ་སྦྱོར་བྱེད་པ་ལས། །
སྲིད་ཀྱིས་ཐེ་གཏོགས་བཙན་གནོན་མི་རིགས་པ། །
འདི་ཡང་མའོ་ཙེ་ཏུང་གི་རིང་ལུགས་ཡིན། །
དཀར་ནག་ཤན་འབྱེད་ཚངས་པའི་ཐིག་བཏབ་ནས། ། །
331



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཡ་རབས་དམ་པའི་དབུ་འཕང་བསྟོད་བྱེད་ཅིང་། །
མ་རབས་འགོང་པོའི་མགོ་བོ་འགེམས་བྱེད་པ། །
འདི་ཡང་མའོ་ཙེ་ཏུང་གི་རིང་ལུགས་ཡིན། །
ལན་བརྒྱར་བཤད་ཀྱང་རྣ་བ་མི་གཏོད་པ། །
ཅི་ཡིས་བཅོས་ཀྱང་བཟང་པོར་མི་འགྱུར་བའི། །
སྐྱེ་བོ་ངན་པ་སོལ་བ་ལྟ་བུའི་རིགས། །
བཙན་གནོན་མེ་རླུང་འཁྲུགས་པས་སུན་འབྱིན་པ། །
འདི་ཡང་མའོ་ཙེ་ཏུང་གི་རིང་ལུགས་ཡིན།
ཡར་ལ་འཁོར་ན་མཛེས་སྡུག་ལྷ་ཡི་བཞིན། །
མར་ལ་འཁོར་ན་འཇིགས་རུང་གདོན་གྱི་གདོང་། །
མི་མིན་མི་རུ་བརྫུས་ནས་འོངས་པ་དག །
འཆོར་མེད་ཞགས་པས་ཡན་པོར་མི་གཏོང་བ། །
འདི་ཡང་མའོ་ཙེ་ཏུང་གི་རིང་ལུགས་ཡིན།
དྲང་པོར་མི་སྤྱོད་འཁྱོག་པོའི་ཝ་རྔ་འཕྱང་། །
གྱེན་དུ་མི་འགྲོ་ལས་ངན་ལུད་པའི་ཆུ། ། །
དེ་འདྲ་ལ་ཡང་ལེགས་པའི་ལམ་སྟོན་པ། །
འདི་ཡང་མའོ་ཙེ་ཏུང་གི་རིང་ལུགས་ཡིན། །
རང་རེའི་མི་རིགས་ཆོས་ལུགས་གང་ཡང་རུང་། །
སྤྱི་ལམ་བགྲོད་པ་གཅིག་པོའི་ཐིག་སྐུད་ལྟར། །
ཆིག་དྲིལ་ཞི་བདེའི་དབྱིངས་ལ་འཇུག་དགོས་པ། །
332



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
འདི་ཡང་མའོ་ཙེ་ཏུང་གི་རིང་ལུགས་ཡིན།
དེ་ལྟ་ན་ཡང་ཆོས་ལུགས་སོ་སོའི་སྲོལ། །
རང་གིས་བརྟགས་ནས་རང་ཉིད་མ་འགྱུར་བ། །
དེ་སྲིད་སྲིད་ཀྱིས་བཙན་བསྒྱུར་མི་བྱེད་པ། །
འདི་ཡང་མའོ་ཙེ་ཏུང་གི་རིང་ལུགས་ཡིན། །
རེ་བའི་འབངས་རྣམས་བརྩེ་བའི་འཛུམ་གྱིས་བསུ། །
སྡང་པའི་དགྲ་རྣམས་རྡོ་རྗེའི་ཐོག་གིས་འཇོམས། །
ཞི་རྒྱས་དབང་དང་དྲག་པའི་འཇིགས་ཟིལ་ཅན། །
མའོ་ཙེ་ཏུང་ལ་དྭངས་པའི་མིག་གིས་ལྟོས། །
ཆོས་པས་ཆོས་ལུགས་འཛིན་ལ་དེ་བཞིན་མཛོད། །
སྲིད་པས་སྲིད་ཇུས་སྐྱོང་ནའང་དེ་བཞིན་གྱིས། །
འབངས་མིས་སྤྱི་འབུངས་བྱེད་ནའང་དེ་བཞིན་འབུངས། །
གཙང་མའི་མེ་ལོང་མངའ་བའི་སྤུན་ཟླའི་ཚོགས། །
དེ་ལྟར་ཡིད་ལ་ཟུངས་ཤིག་ཨ་མའི་བུ། །
ཞེས་《བསླབ་བྱ་རང་བྱུང་ལྷའི་རྔ་བོ་》བྱ་བར་འཁོད་ཡོད། བསླབ་བྱ་
འདིར་སྐབས་དེར་མའོ་ཙེ་ཏུང་ཀྲུའུ་ཞིར་རྒྱུས་ཆུང་བའི་བོད་རིགས་མང་ཚོགས་
ལ་ཁ་གསལ་ཞིང་ཚིག་བསྡུས་པའི་སྒོ་ནས་མའོ་ཙེ་ཏུང་གི་སྲིད་ཁྲིམས་དང་མཐུན་
པའི་ཆོས་ལུགས་བྱ་འགུལ་ཐད་ཀྱི་སྤྱོད་ཚུལ་འཛིན་སྟངས་དང་། སྐྱེ་བོ་མཆོག་
དམན་དང་ངན་པ་མཁྲེགས་འཛིན་མཁན། ངོ་གཉིས་མ་བཅས་སོ་སོར་ཡ་
ལན་ སྤྲོད་ སྟངས། མི་ རིགས་ སོ་ སོའི་ ཆོས་ ལུགས་ ཀྱི་ ལས་ འགན་ སོགས་
333



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
དགོངས་པའི་གནད་དང་ཐུགས་གཤིས་གསལ་བོར་སྤྲོས་ལ། ཤོ་ལོ་ཀ་སོ་སོའི་
ཚིག་རྐང་རྗེས་མར་“འདི་ཡང་མའོ་ཙེ་ཏུང་གི་རིང་ལུགས་ཡིན་”ཞེས་དོ་མཉམ་
པར་འཁོད་པ་དེས་སྒྱུ་རྩལ་གྱིས་སྒོ་ནས་བརྗོད་དོན་ནན་བཅག་མཛད་པ་དང་།
བརྩམས་ ཆོས་ ཀྱི་ མཇུག་ ཏུ་ ཆོས་ སྐྱོང༌ མཁན་ དང་། སྲིད་ འཛིན་ མཁན།
འབངས་ཕལ་ བ་ཀུན་ གྱིས་ མའོ་ཙེ་ཏུང་གི་དགོངས་ པ་ ལྟར་འབད་བརྩོན་བྱ་
དགོས་པར་བསྟན་པར་མ་ཟད། ད་དུང་གལ་བོ་ཆེ་ལ་ནན་ཏན་གྱི་ཚུལ་དུ་“དེ་
ལྟར་ཡིད་ལ་ཟུངས་ཤིག་ཨ་མའི་བུ”ཞེས་ཡང་སྐྱར་ནན་དུ་བསྟན་པ་ལས་སྐབས་
དེར་མའོ་ཙེ་ཏུང་དགོངས་པ་གསལ་བོར་རྟོགས་པ་དང་རྟོགས་ནས་ཀྱང་དེའི་
རྗེས་སུ་འབྲངས་དགོས་པའི་གལ་ཆེན་རང་བཞིན་དང་། ཁོང་གི་མའོ་ཙེ་ཏུང་
ཀྲུའུ་ཞིར་དད་གུས་ཚད་མེད་མཛད་པ་གསལ་བོར་མཚོན་པ་ཡིན།
བཅིངས་འགྲོལ་བྱས་པའི་ཚུན་ལ། དགེ་བཤེས་རིན་པོ་ཆེ་ཚང་གིས་
ཆོས་སྲིད་གཉིས་ཀྱི་འགོ་ཁྲིད་པའི་འགན་བཞེས་ཤིང་དེ་དག་གི་འཕྲིན་ལས་རྒྱ་
ཆེར་མཛད་པར་མ་ཟད། ནུབ་བྱང་དམག་སྲིད་ཨུ་ཡོན་ལྷན་ཁང་གི་ཨུ་ཡོན་གྱི་
འགན་ཡང་བཞེས་ནས། རྟག་ཏུ་ མི་དམངས་བཅིངས་འགྲོལ་དམག་དང༌
འབྲེལ་འདྲིས་མཛད་པས། དེའི་དྲག་པོའི་ཟིལ་ཤུགས་དང་ཞི་བའི་སྤྱོད་པར་
གསལ་ཆ་ཤིན་ཏུ་ཆེ་བ་རེད། ཁོང་གི་པོད་གཉིས་པའི་ཤོག་ངོས་509 པ་ལས།
ཨེ་མ་ད་ནི་རིལ་མོ་འཛམ་གླིང་ནས། །
ཇེ་ཧྥང་མཆོག་གི་འོད་དམར་འཕྱུར་བའི་ཟིལ། །
མི་མཐུན་ཉིན་ལོང་མིག་གིས་བཟོད་དཀའ་བ། །
སྐྱེ་རྒུ་ཡོངས་ཀྱི་མགྲིན་པའི་རོལ་མོ་ཁྲོལ། །
334



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
ཞེས་མི་དམངས་བཅིངས་འགྲོལ་དམག་གི་དྲག་པོའི་ཟིལ་ཤུགས་ཀྱིས་གོ་
མིན་ཏང་དམག་དཔུང་ཁྲི་ཕྲག་བརྒྱད་བརྒྱ་ཐལ་བར་བརླག་པ་དང་། རྒྱལ་
ཡོངས་རིགས་སོ་སོའི་མི་དམངས་ཀྱིས་བཅིངས་འགྲོལ་དམག་དང་དེའི་དཔའ་
ཞིང་མཛངས་པའི་མཛད་རྗེས་ལ་བསྔགས་པ་བརྗོད་ པའི་ གནས་ཚུལ་དངོས་
འགོད་པ་ལ་བརྟེན་ནས། བཅིངས་འགྲོལ་དམག་དང་མི་དམངས་མང་ཚོགས་
བར་གྱི་ཆུ་དང་ཉ་མོ་ལྟ་བུའི་ མཛའ་བཤེས་ ཟབ་ མོ་ གསལ་ལེར་བསྟན་ཞིང་།
ཁོང་ཉིད་ཀྱིས་མི་དམངས་བཅིངས་འགྲོལ་དམག་གི་དགྲ་འཐབ་ལ་དཔའ་ཞིང་
འབངས་མི་ལ་གཅེས་པའི་མཛད་སྤྱོད་ལ་རྗེས་སུ་ཡི་རང་ཞུ་བའི་ཐུགས་དགོངས་
དྲི་མ་མེད་པ་དེའང་ཚིག་གི་ཤུགས་ལས་མཚོན་ཡོད། །
དགོངས་ལོ་ལྔ་བ་ནས་རྒྱལ་བ་ཤཱཀྱ་ཐུབ་པའི་ཆོས་སྒོར་ཞུགས་ཤིང་། སྐུ་
ཚེ་གང་བོར་ཐུགས་དགོངས་རྩེ་གཅིག་གིས་རྒྱལ་བའི་བསྟན་པ་འཛིན་སྐྱོང་སྤེལ་
གསུམ་གྱི་འཕྲིན་ལས་རྒྱ་ཆེར་མཛད་པའི་ལྷ་རམས་པའི་དགེ་བཤེས་ཤིག་གིས་
ཆོས་ལུགས་གང་རུང་ལ་དད་པ་བྱེད་མི་རུང་བའི་གུང་ཁྲན་ཏང་དང་དེའི་གཙོ་
འཛིན་མའོ་ཙེ་ཏུང་། མི་དམངས་བཅིངས་འགྲོལ་དམག་བཅས་ལ་དེ་འདྲའི་
གོང་བཀུར་དང་རྗེས་སུ་ཡི་རང་ཞུ་པའི་རྒྱུ་མཚན་ ཅི་ ཡིན་ཞེ་ན། ཁོང་གི་
མཛད་རྣམ་དང་དགོས་པ། བརྩམས་ཆོས་སོགས་ཕྱོགས་བསྡུས་ཀྱིས་དཔྱད་ན།
རྒྱུ་མཚན་འདི་འདྲ་འགའ་མཆིས་པར་སྙམ། ཀྲུང་གོ་གུང་ཁྲན་ཏང་གིས་ཆོས་
ལུགས་ལ་དད་པ་མི་བྱེད་རུང༌། “ རང་དོན་སྤུ་ཙམ་ཡང་མི་བསྒྲུབ་པར་བློ་
གཅིག་སེམས་གཅིག་གིས་རྒྱལ་ཁབ་དང་མི་དམངས་ཀྱི་དོན་དུ་མཐའ་ན་རང་གི་
སྲོག་བློས་གཏོང་བར་ཡང་མི་འཛེམ་པར། རྒྱལ་སྲས་བྱང་ཆུབ་སེམས་དཔའ་
335



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཉིད་ཡིན་པས། ངས་ལྷག་བསམ་རྣམ་པར་དག་པའི་སྒོ་ནས་གོང་བཀུར་དང་
རྗེས་སུ་ཡི་རང་ཞུ་གི་ཡིན་”© ཞེས་དགེ་བཤེས་རང་གི་ཞལ་ནས་གསུངས་ པ་
བཞིན། གུང༌ ཁྲན་ ཏང་ གི་ བློ་ སེམས་ གཅིག་ གིས་ མི་ དམངས་ ལ་ ཞབས་
འདེགས་ཞུ་བའི་རྩ་བའི་བླང་བྱ་དང༌། བཙན་དབང་ལ་ངོ་རྒོལ་དང་འཛམ་
གླིང་གི་ཞི་བདེ་སྲུང་སྐྱོབ་བྱེད་པའི་གཞི་རྩའི་རྩ་དོན་སོགས་རྒྱལ་བ་ཤཱཀྱ་ཐུབ་
པའི་བདག་ པས་ གཞན་ གཅེས་ ཀྱི་ དགོངས་ པ་ དང༌ ཡོངས་ སུ་ མཐུན་ ཞིང་།
མའོ་ཙེ་ཏུང་ཀྲུའུ་ཞི་སོགས་གསར་བརྗེའི་རྒན་རབས་པ་རྣམས་ཀྱིས་མི་ཚེ་གང་བོ་
རྒྱལ་ཁབ་ཀྱི་གཅིག་གྱུར་དང་མི་དམངས་ཀྱི་བདེ་སྐྱིད་ཀྱི་དོན་དུ་ཕུལ་བའི་གཞན་
ཕན་གྱི་མཛད་ པ་ དེ་ རྒྱལ་སྲས་ བྱང་ ཆུབ་ སེམས་ པའི་སྤྱོད་ པ་ དང་ མཐུན་ལ།
ཆོས་རྒྱལ་འགྲོ་མགོན་འཕགས་པས་བཏོད་པའི་སྲོལ་ལྟར་ཆོས་ལུགས་སོ་སོ་སོར་
བཞག་བྱས་པ་དང་། ཆོས་ལུགས་དད་མོས་རང་དབང་གི་སྲིད་ཇུས་ལག་ལེན་
དུ་བསྟར་ བའི་ ཐུགས་ དགོངས་ རྒྱ་ཆེ་བ། ལུགས་ མཐུན་ གྱི་ ཆོས་ལུགས་བྱ་
འགུལ་ལ་ སྲུང་ སྐྱོབ་ དང༌ མཐུན་ རྐྱེན་ བསྒྲུབ་ པ་ བཀའ་ དྲིན་ དུ་ གཟིགས་ པ།
ཀྲུང་གོ་གུང་ཁྲན་ཏང་དང་དེའི་འགོ་འདྲེན་རྣམ་པས་འགོ་འཛིན་ནམ་འགོ་ཁྲིད་
མཛད་འོག་གཏན་ལ་ཕབ་པའི་རྩ་ཁྲིམས་ཀྱི་ནང་དོན་ཁག་ཅིག་ནང་པ་སངས་
རྒྱས་པའི་དགེ་བ་བཅུའི་འདུལ་ཁྲིམས་དང་ཡོངས་སུ་མཐུན་པ། ཀྲུང་གོ་གུང་
ཁྲན་ཏང་གི་མཁས་ ཤིང་མཛངས་པའི་ རང་བཞིན་དང་མི་དམངས་བཅིངས་
འགྲོལ་དམག་གི་དཔའ་ཞིང་རྟུལ་ཕོད་པའི་ཡོན་ཏན་རྣམ་པར་མཁྱེན་པ་བཅས་
ཀྱི་རྐྱེན་ཡིན་པར་སྙམ།
དགེ་བཤེས་རིན་པོ་ཆེ་ནི་མདོ་སྔགས་ཟུང་གི་གཞུང་ལུགས་རྒྱ་མཚོའི་ཕ་
336



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
མཐར་སོན་པའི་ལྷ་རམས་པའི་དགེ་བཤེས་ཤིག་ཡིན་པར་མ་ཟད། ཉིད་ཀྱི་
ཞལ་ནས།
སྔོན་ཆད་གོ་མིན་ཏང་གིས་བཀུར། །
ད་ལྟ་གུང་ཁྲན་ཏང་གིས་ཀྱང་། །
སྟོན་པས་བདེན་པ་རྒྱལ་ལོ་ཞེས། །
གསུང་ལ་དད་པས་སྙིང་ག་གང་། །༧
ཞེས་གསུངས་པ་བཞིན་སྤྱི་ཚོགས་གསར་རྙིང་གཉིས་ལ་ཏང་ཁག་མི་འདྲ་
བ་གཉིས་ཀྱི་སྲིད་གཞུང་གིས་གཙིགས་སུ་བཟུང་ནས་བོད་ཕྱོགས་ཀྱི་སྲིད་དོན་
མང་པོ་སྤེལ་བའི་གྲོགས་སུ་བསྟེན་པས། སྲིད་ཕྱོགས་ལའང་མཁྱེན་པ་ཧ་ཅང་
ཡངས་ཤིང༌། བོད་མི་རིགས་ཀྱི་བདེ་སྡུག་དང༌། ལས་སྐལ། མདུན་ལམ་
སོགས་ ལ་ དུས་ དང༌ རྣམ་ པ་ ཀུན་ ཏུ་ ཐུགས་ ཁུར་ ཆེན་ པོ་ མཛད་ པ་ རེད།
《གཟུར་གནས་མཁས་པའི་གཟིགས་མོ་འདོད་འཇོ་ནོར་བུའི་འཁྲི་ཤིང་》ལས།
གནམ་ལྕགས་རྡོ་རྗེའི་ཐོག་གི་སེར་བ་ལ། །
བྱིས་པའི་ཁུ་ཚུར་གསོར་བ་འཐད་དམ་ཅི། །
བསྟན་འགྲོའི་སྲོག་ལ་འཛེམ་པ་བློས་བཏང་ནས། །
གཟིམས་ཆུང་རྐྱལ་གྱིས་རྩེན་རྣམས་ཡི་རེ་མུག །
ཞེས་པ་དང༌།
དད་འདུན་བག་ཡོད་བདུད་རྩིས་སྙིང་གང་བའི། །
བོད་འབངས་རྩུབ་འགྱུར་ཚལ་དུ་མ་སོང་ཡང་། །
སྲོག་གི་མཆོད་སྦྱིན་འགྱེད་ལ་མངོན་ཕྱོགས་པ། ། །
337



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
དེ་དག་བསྐྱབས་པའི་བསོད་ནམས་བསམ་མི་ཁྱབ། །
ཞེས་འཁོད་པ་ལས་མི་དམངས་བཅིངས་འགྲོལ་དམག་བོད་དུ་སྐྱོད་སྐབས་
དང༌། 1959 ལོའི་དུས་ཟིང་གི་སྐབས་སུ་ཅོལ་ཆུང་གི་དབང་དུ་གྱུར་པའི་ཚོ་
དཔོན་ལ་ལས་བཅིངས་འགྲོལ་དམག་ལ་དོགས་སློང་དང་འགྲན་འཛུགས་པར་
རྩོམ་པའི་སྣང་ཚུལ་དེ་མི་འཇིག་རྡོ་རྗེ་ཐོག་གི་སེར་བ་ལ་བྱིས་པའི་ཁུ་ཚུར་གྱིས་
འགྲན་པའི་དཔེ་རུ་གཟིགས་ཤིང་མཆོད་སྦྱིན་གཏོང་བ་ཙམ་ཡིན་པར་མཁྱེན་
ནས། དེའི་དོན་དུ་ཐུགས་ཁྲེལ་ཆེན་པོ་མཛད་ཅིང་མི་རིགས་སྤྱིའི་ཚེ་སྲོག་གི་
ཆག་སྒོ་ལའང་སྣང་དོགས་མི་བྱེད་པར་བག་མེད་ལོངས་སྤྱོད་ལ་བློ་གཡེང་མཁན་
ལ་ “ ཡི་ རེ་ མུག་” ཅེས་ པའི་ ཚིག་ གི་ མཚོན་ བསྣུན་ པ་ དང༌། མི་ དམངས་
བཅིངས་འགྲོལ་དམག་གི་འགྲན་ཟླ་བྲལ་བའི་ཟིལ་ཤུགས་དང་འབངས་ལ་ཞེན་
པའི་སྤྱོད་པ་སོགས་དྲིལ་བསྒྲགས་ནས། མི་དམངས་ཀྱི་དོགས་སློང་སེལ་ཏེ་
དགོས་མེད་ཀྱི་སྲོག་སྦྱིན་འགྱེད་པ་ལས་རྣམ་པར་བསྐྱབས་པ་ལ་“བསོད་ནམས་
བསམ་མི་ཁྱབ་”པར་བསྔགས་པ་རེད། གཞན་ཡང་། །
རྩ་བ་དམ་ཚིག་གལ་བའི་སྒྲོས་ཙམ་ཡང་མེད་པར། །
འདོད་ཡོན་ལམ་འཁྱེར་ཟབ་མདོག་མྱུར་མདོག་གི་འུར་གྱིས། །
དད་ལྡན་རྨོངས་པ་མང་པོ་ཅལ་འདྲོགས་སུ་བསླུ་བའི། །
ཆོམ་རྐུན་ནམ་ཡང་མི་བགྱིད་ཞེ་ནས་རང་སྨོན་ནོ། །
ཞེས་པ་དང༌།
བསྟན་པ་རང་གིས་གཏིང་ནས་བཤིག་སྟེ། །
བསྟན་དགྲ་རྭ་ཅན་གཞན་དུ་འཚོལ་བ། །
338



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
-
-
--
-
བསྟན་ལ་ཁྱིམ་པ་སུན་འབྱིན་དེ་རིགས། ། །
བསྟན་པའི་ཕྱོགས་ན་ཡོད་མེད་ཐེ་ཚོམ། །
ཞེས་རྒྱལ་བའི་རིང་ལུགས་རྣམ་པར་དག་པ་ཚིག་ཟུར་ཙམ་ཡང་མི་གླེང་
བར་རྫུན་ བཤད་ གཡོ་ གཏམ་ འབའ་ ཞིག་ ལ་ བརྟེན་ ནས། དད་ ལྡན་ མང་
ཚོགས་ཀྱི་མགོ་བསྐོར་ནས་ རྒྱུ་ནོར་ཟས་གོས་ སོགས་བསླུ་བར་བྱེད་ པའི་ཆོས་
ལུགས་པར་“ཆོམ་རྐུན་”ཞེས་སུན་འབྱིན་མཛད་པ་དང་ཆབས་ཅིག དེ་ལྟ་
བུའི་ཆོས་པ་མི་བྱེད་པའི་ཐུགས་སྨོན་འདེབས་པ་དང་། རང་ཉིད་ཀྱིས་རྒྱལ་
བའི་བཀའ་དང་འགལ་ནས་གཡོ་གསོབ་དང་། ཁ་འཇམ་ཁོག་རྩུབ། ཆགས་
སྡང་རིས་གཅོད་སོགས་ཀྱི་ལས་འབའ་ཞིག་བསྒྲུབས་པ་བསྒྱུར་ནས། ད་དུང་
གཞན་ལ་ བསྟན་ པའི་ དགྲ་ བོ་ ཞེས་ སྙོན་ མཁན་ ལ་ “ཁྱིམ་ པ་ སུན་ འབྱིན་ དེ་
རིགས་”ཞེས་མངོན་དུ་དགག་ཅིང་། བསྟན་པའི་ཕྱོགས་ན་ཡོད་མེད་ཐེ་ཚོམ་
ཞེས་སུན་འབྱིན་མཛད་ལ། 《ལུང་བསྟན་རྫུན་མ་སུན་འབྱིན་རྨོངས་པའི་མུན་
སེལ་ཤེས་རབ་ཉི་མའི་འོད་ཟེར་》ལས་ཀྱང་“ཆོས་ཕྱོགས་ནས་ཡི་དམ་གྱི་ལྷ་ལ་
རྫུན་ཁག་བཀལ་ཏེ་གཡོ་ཁྲམ་གསོག་གསོབ་མེ་དོང་ཐལ་བས་གཡོགས་པ་ལྟ་བུས་
རྣམ་པ་ཀུན་ཏུ་སྐྱེ་འགྲོ་བསླུ་བར་རྩོམ་པ་འདི་ལས་ལྷག་པའི་བསྟན་དགྲ་སྡིག་
ཅན་མ་རུངས་པ་ཅི་ཞིག་ཡོད།” ཅེས་གསུངས་ཡོད། བརྩམས་ཆོས་འདི་དག་
ལས་དགེ་བཤེས་རིན་པོ་ཆེས་ས་པཎ་ཁུ་དབོན་ཇི་བཞིན་བོད་མི་རིགས་ཀྱི་བདེ་
སྡུག་དང་བསྟན་པའི་ལས་དོན་ལ་ཐུགས་ཁུར་ཆེན་པོ་མཛད་པ་དང་། དགའ་
ཞེན་ཚད་མེད་བཅངས་པ་མཚོན་ཡོད། མདོར་ན་ཁོང་གི་བཅིངས་ འགྲོལ་
ཚུན་གྱི་བརྩམས་ཆོས་གསར་བ་དེ་དག་ལས་བརྟག་གཞིགས་བྱས་ན་དགེ་བཤེས་
339



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
རིན་པོ་ཆེ་ནི་ཏང་དང་མའོ་ཀྲུའུ་ཞིར་ཐུགས་དཀར་ཞིང་ཡིད་ཆེས་བརྟན་པོ་ཡོད་
ཅིང་། མའོ་ཙེ་ཏུང་སོགས་གསར་བརྗེའི་རྒན་རབས་རྣམས་ཀྱི་གཞན་ཕན་གྱི་
སྤྱོད་པ་རླབས་ཆེན་ལ་གོང་བཀུར་དང་ རྗེས་སུ་ཡི་རང་ཞུ་བ། རང་ གི་ མི་
རིགས་ལ་དགའ་ཞེན་ཆེན་པོ་དང་བརྩེ་དུངས་ཟབ་མོ་ཡོད་པ། ནང་པའི་
བསྟན་པ་ལ་དད་འདུན་ཟབ་མོ་དང་ཐུགས་སྐྱོང་ཆེན་པོ་མཛད་པའི་དགེ་བའི་
བཤེས་གཉེན་ཆེན་པོ་ཞིག་ལགས།
བརྩམས་ཆོས་ཀྱི་ཁྱད་ཆོས་བརྗོད་པ། དགེ་བཤེས་རིན་པོ་ཆེས་བཅིངས་
འགྲོལ་ཚུན་ལའང་གསུང་རྩོམ་མང་དུ་བརྩམས་ཡོད་ པ་ ལས། བརྗོད་དོན་
གསར་བ་མཚོན་པའི་རྩོམ་རིག་བརྩམས་ཆོས་མང་ཆེ་བ་ནི། སྙན་ངག་དང་
བསླབ་བྱ་ཡིན་ལ། དེ་ཡང་དགེ་བཤེས་རིན་པོ་ཆེ་ནི་རང་བཞིན་གྱིས་ཐུགས་
སྤོབས་ཆེ་ཞིང་ལྷན་སྐྱེས་ཀྱི་མཁྱེན་རབ་ཡངས་པ། ཁྱར་པར་དུ་མདོ་སྔགས་
རིག་གནས་ཐད། དུས་སྐབས་དེར་གངས་རིའི་ལྗོངས་མ་ཟད། ཀྲུང་གོ་སྤྱི་
དང་ཡེ་ཤ་ཡའི་ཤར་ལྷོ་ཡོངས་སུའང་དོན་གྱི་སྙན་པ་འབྲུག་ལྟར་གྲགས་པའི་ལྷ་
རམས་པའི་དགེ་བཤེས་ཆེན་མོ་ཡིན་པ་དང་། བསྟོད་པའི་ཡུལ་ལ་འགྲན་པའི་
ཟླ་དང་བྲལ་བའི་དཔལ་དང་ཡོན་ཏན་མངའ་ཞིང་དེ་ཇི་བཞིན་དུ་རྣམ་པར་
མཁྱེན་པའི་དབང་གིས། སྙན་ངག་གི་སྦྱོར་བ་ཅུང་དམ་ཞིང་ཚིག་གི་གཟེངས་
མཐོ་ལ་དོན་གྱི་རླབས་ཆེ་བ། ཚིག་བསྡུས་ཤིང་དོན་འདུས་ པའི་ ཁྱད་ཆོས་
གསལ་བོར་མངོན་ལ། བསླབ་བྱ་ནི་སྤེལ་ཡུལ་གྱི་ཡོན་ཏན་དང་དྲིལ་སྒྲོག་གི་
དགོས་མཁོ་དང་བསྟུན་པས། མངོན་བརྗོད་དང་བརྡ་རྙིང་མང་པོ་མ་བཀོལ་
ལ། འཁྱོག་བརྗོད་ཀྱི་ཚིག་རྒྱུན་མང་པོས་ཀྱང་མ་སྤྲས་པར་ཁ་གསལ་ཞིང་དྲང་
340



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
བའི་ཚིག་གི་ལམ་ནས་ལྷུག་པར་བརྗོད་པས། བཀླགས་མ་ཐག་བསྟན་དོན་
གསལ་བོར་རྟོགས་ལ། བཀླགས་ན་ལྕེར་བདེ་ཞིང་ཉན་ན་རྣར་སྙན་པས་རང་
བཞིན་ལྷུན་གྲུབ་ཀྱི་ཉམས་དང་དཔལ་འབར་བ་དང༌། 《བསླབ་བྱ་རང་བྱུང་
ལྷའི་རྔ་བོ་》ལ་མཚོན་ན་རྩོམ་པ་པོས་ སྔོན་ཀྱི་བསླབ་བྱ་དང་གསོལ་འདེབས་
སོགས་ཀྱི་རྩོམ་སྲོལ་སྤྱད་པ་སྟེ། ཚིགས་བཅད་ཤོ་ལོ་ཀ་རེ་རེའི་རྗེས་སུ་“གུང་
ཁྲན་ཏང་གི་རྩ་བའི་གྲུབ་མཐའ་ཡིན་”ཞེས་པ་དང༌། ཡང་ན་“འདི་ཡང་མའོ་
ཙེ་ཏུང་གི་རིང་ལུགས་ཡིན་”ཞེས་དོ་མཉམ་པར་འཁོད་པ་དེས་བསླབ་བྱ་ཧྲིལ་བོ་
འགྲོས་རིམ་དང་མཚམས་ཚིགས་ལྡན་པར་གྱུར་ལ། བརྗོད་དོན་བརྣན་པའི་
ནུས་པ་ཁྱད་པར་བ་ཞིག་ཐོན་པ་རེད།
བརྩམས་ཆོས་ཀྱི་ནུས་པ་བརྗོད་པ། དགེ་བཤེས་རིན་པོ་ཆེའི་སྙན་ངག་
དང་བསླབ་བྱ་གང་ཞིག་ཡིན་རུང་རྣམ་པའི་ཆ་ནས་སྔར་ཡོད་རྩོམ་སྲོལ་དང་རྩོམ་
ལུས་སྤྱད་པས། དུས་སྐབས་དེ་དང་ཕྱིས་ཀྱི་རྩོམ་རིག་འཕེལ་འགྱུར་ལ་ཤུགས་
རྐྱེན་ནམ་ནུས་པ་འདི་འདྲ་བསྐྱེད་ཅེས་པ་ཞིག་བརྗོད་རྒྱུ་ཆེར་མེད་མོད། རྩོམ་
ལུས་རྙིང་པར་བརྟེན་ནས་ནང་དོན་གསར་བ་བརྗོད་པའི་སྲོལ་སྔོན་ན་ཆེར་མེད་
པས། ཁོང་གིས་སྲོལ་རྒྱུན་སྙན་ངག་དང་བསླབ་བྱའི་རྣམ་པ་སྤྱད་ནས་ཏང་གི་
ལམ་ཕྱོགས་དང་བྱེད་ཕྱོགས། སྲིད་ཇུས། མའོ་ཙེ་ཏུང་སོགས་གསར་བརྗེ་
རྒན་རབས་པའི་དགོངས་པ་བཅས་དྲིལ་སྒྲོག་དང་དེར་བསྟོད་བསྔགས་མཛད་
ཅིང་། མི་རིགས་ཀྱི་ཚེ་སྲོག་དང་མདུན་ལམ་ལ་གནོད་པ་དང་རྒྱལ་བའི་བསྟན་
པ་སྤེལ་བའི་བགེགས་སུ་གྱུར་པའི་སྣང་ཚུལ་ལ་དགག་རྒྱག་དང་སློབ་གསོ་ཡང་ན་
དེ་འཚང་འབྱིན་མཛད་པ་ནི། བོད་ཀྱི་རྩོམ་རིག་གི་བརྗོད་བྱའི་ནང་དོན་ཆ་
341



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ནས་སྔ་ན་མེད་པའི་འགྱུར་མཚམས་གསར་བ་ཞིག་ཏུ་སྣང་བས། དུས་སྐབས་
དེ་དང་དེའི་རྗེས་ཀྱི་རྩོམ་པ་པོ་རྒན་གྲས་རྣམས་ལ་སྤྱི་ཚོགས་ཀྱི་འཚོ་བ་དངོས་
སྤྱད་ནས་རྩོམ་པ་མཛད་པར་མ་དཔེའི་ནུས་པ་བསྐྱེད་ཅིང༌། བོད་ཀྱི་རྩོམ་རིག་
གིས་དངོས་ཡོད་ཀྱི་སྤྱི་ཚོགས་དང་མི་དམངས་ལ་ཞབས་འདེགས་ཞུ་བར་སྣེ་ཁྲིད་
རང་བཞིན་གྱི་ནུས་པ་རྒྱ་ཆེར་ཐོན་པ་རེད། འདི་ནི་རྩོམ་རིག་ལ་ཐོན་པའི་
ནུས་པ་རེད། དགེ་བཤེས་རིན་པོ་ཆེ་ནི་མདོ་སྔགས་གཞུང་ལུགས་ཀྱི་རྒྱ་མཚོའི་
ཕ་རོལ་དུ་སོན་ པའི་ ལྷ་རམས་པའི་དགེ་བཤེས་དང་། གངས་རིའི་ ལྗོངས་
འདིའི་སེར་སྐྱ་མང་ཚོགས་ ཀུན་ གྱི་ གཙུག་གི་ཏོག་ལྟར་བཀུར་པའི་དགེ་བའི་
བཤེས་ གཉེན་ ཆེན་ པོ་ ཞིག་ ཡིན་ པས། ཁོང་ གིས་ བརྩམས་ ཆོས་ དེ་ དག་
བརྩམས་ཤིང་སྤེལ་བ་དེས་དུས་དེར་གུང་ཁྲན་ཏང་ལ་རྒྱུས་ཆུང་བའི་མང་ཚོགས་
ཁག་ཅིག་གི་སེམས་ཀྱི་དོགས་འཇིགས་སེལ་ནས་ཏང་དང་མའོ་ཀྲུའུ་ཞིར་དགའ་
ཞིང་བློ་དཀར་ པ་དང༌། སྐབས་ དེའི་ ཏང་གི་ལས་ ཕྱོགས་ དང་བྱེད་ཕྱོགས།
སྲིད་ཇུས་ སོགས་དགའ་སྤྲོའི་ངང་ བརྩི་ སྲུང་དང་ལག་བསྟར་བྱེད་ པ། མི་
རིགས་མཐུན་སྒྲིལ་དང་སྤྱི་ཚོགས་ཞི་འཇགས་ཡོང་བ། མེས་རྒྱལ་གྱི་གཅིག་
གྱུར་སྲུང་སྐྱོབ་བྱེད་པ། ཚུལ་མིན་ཀྱི་བྱ་སྤྱོད་བཀག་ནས་སངས་རྒྱས་ཀྱི་བསྟན་
པ་སྐྱོབ་པ། མདོར་ན་ཀྲུང་གོའི་གུང་ཁྲན་ཏང་གི་འགོ་ཁྲིད་འོག་སྐབས་དེའི་
བོད་ཕྱོགས་ཀྱི་བྱ་གཞག་མ་ལུས་བདེ་ལེགས་ངང་སྤེལ་བར་ནུས་པ་བསམ་གྱིས་མི་
ཁྱབ་པ་བསྐྱེད་པར་ངེས། །
༢. ཚ་སྤྲུལ་ངག་དབང་བློ་བཟང་དང་ཁོང་གི་སྙན་ངག་བཤད་པ། བོད་ཀྱི་སྙན་
དུ་གྲགས་པའི་མཁས་པ་ཆེན་མོ་ཚ་སྤྲུལ་ངག་དབང་བློ་བཟང་ནི་1880 ལོར་
-
342



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
གཞི་རྩེ་བདེ་ལེགས་རབ་བརྟན་གྱི་ཁྱིམ་ནས་སྐུ་འཁྲུངས་ཤིང་། དགུང་ལོ་ལྔའི་
སྟེང་སེ་ར་དགོན་པའི་ཚ་བ་ཁམས་ཚན་གྱི་ དགའ་ ལྡན་ ཁྲི་བ་བློ་བཟང་དགེ་
ལེགས་སྤྲུལ་སྐུའི་ཡང་སྲིད་དུ་ངོས་བཟུང་། དགུང་ལོ་དྲུག་པའི་ཚེ་སེར་ར་
དགོན་ པར་ བསུས་ ནས་ ཆོས་ སྒོར་ཞུགས་ ཤིང་། མདོ་ སྔགས་ རིག་ གནས་
ཡོངས་སུ་རྫོགས་པའི་མཁས་པའི་དབང་བོ་དང་དགེ་བའི་བཤེས་གཉེན་མང་པོ་
སྤྱི་བོའི་ཅོད་པན་དུ་བསྟེན་ནས་རིག་པའི་གནས་མཐའ་དག་དང་མདོ་སྔགས་ཀྱི་
གཞུང་ལུགས་རྒྱ་ཆེན་པོར་ཐོས་བསམ་དཔྱིས་ཕྱིན་པར་མཛད། དགུང་ལོ་
ཉེར་ ལྔ་ པར་ རྩོད་རྒྱུགས་ སྤྲད་ནས་ ལྷ་ རམས་ པ་ དགེ་ བཤེས་ ཀྱི་ མཚན་ ཐོབ།
དེའི་རྗེས་སུའང་བོད་ལྗོངས་ཀྱི་ཡུལ་གྲུ་སོ་སོར་ཕེབས་ནས་མཁས་དབང་དུ་མ་
བསྟེན་ཏེ་མདོ་སྔགས་ཀྱི་གཞུང་ལུགས་དང་བོད་ཀྱི་ལོ་རྒྱུས། རྩོམ་རིག སྒྲ།
སྙན་ངག གསོ་རིག སྐར་རྩིས་སོགས་ལ་སྦྱང་བརྩོན་མཐའ་འཁྱོལ་བར་
མཛད། ཁོང་གིས་རྒྱལ་དབང་སྐུ་ཕྲེང་བཅུ་གསུམ་པའི་དྲུང་ཡིག་གི་འགན་
བཞེས་ཤིང༌། དགེ་བཤེས་ཤེས་རབ་རྒྱ་མཚོ་དང་མཉམ་དུ་རྒྱལ་བའི་བཀའ་
འགྱུར་རོ་ཅོག་གི་དཔར་གཞི་གསར་བཞེངས་ཀྱི་ཞུ་དག་མཛད་པས། སྙན་
པའི་གྲགས་པ་མདོ་དབུས་ཁམས་གསུམ་ཡོངས་ལ་ཁྱབ་ཅིང་། སེར་སྐྱ་མང་
པོས་ཁོང་རང་གཙུག་གི་ཅོད་པན་དུ་བསྟེན་ནས་བརྡ་སྤྲོད་སྙན་ངག་སོགས་རིག་
པའི་གནས་ལ་སྦྱངས་པ་བྱས། །
བོད་ལྗོངས་ཞི་བས་བཅིངས་འགྲོལ་བྱས་རྗེས། དགུང་ལོ་བདུན་བཅུ་
བརྒལ་བའི་ཚ་སྤྲུལ་དགེ་བཤེས་ཚང་ལྷག་བསམ་རྣམ་དག་གིས་བྱ་བར་ཞུགས་
ཤིང་། དང་ཐོག་བོད་ལྗོངས་དམག་ཁུལ་ལས་བྱེད་སློབ་གྲྭར་བོད་ཡིག་གི་སློབ་
343



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
དེབ་རྩོམ་སྒྲིག་མཛད་པར་མ་ཟད། སྐུ་དངོས་ཀྱིས་དཔེ་ཁྲིད་མཛད། ཕྱིས་
སུ་《བོད་ལྗོངས་ཉིན་རེའི་ཚགས་པར་》ཁང་གི་སྤྱི་ཁྱབ་རྩོམ་སྒྲིག་པ་གཞོན་པའི་
འགན་བཞེས་ཤིང་། ཞོར་དུ་བོད་ལྗོངས་དམག་ཁུལ་རྩོམ་ཞུ་ཨུ་ཡོན་ལྷན་ཁང་
གི་རྒྱུན་ཨུ་དང་བོད་ལྗོངས་རྒྱལ་གཅེས་གཞོན་ནུ་མཛའ་འབྲེལ་ཚོགས་པའི་ཨུ་
ཡོན། ལྷ་སའི་སློབ་ཆུང་གི་ཏུང་ཧྲི་སོགས་ཀྱི་འགན་བཞེས། །
ཚ་སྤྲུལ་ངག་དབང་བློ་བཟང་ནི་ སྐུ་དྲག་གི་སྲས་སུ་འཁྲུངས་ཤིང་སེ་ར་
དགོན་ཆེན་གྱི་སྤྲུལ་སྐུ་དང་ལྷ་རམས་པ་དགེ་བཤེས་ཡིན་ཡང། བོད་ལྗོངས་ཞི་
བའི་བཅིངས་འགྲོལ་བྱས་རྗེས། གསར་བརྗེའི་བྱ་བར་ཞུགས་ནས་སློབ་གསོ་
དང་རྩོམ་སྒྲིག དྲིལ་སྒྲོག་སོགས་ཀྱི་བྱ་གཞག་བསྒྲུབས་པས་གུང་ཁྲན་ཏང་གི་
ལམ་ཕྱོགས་དང་། བོད་ལྗོངས་སུ་འཛིན་པའི་བྱེད་ཕྱོགས་དང་སྲིད་ཇུས་ཀྱི་
ཡང་དག་རང་བཞིན་གསལ་བོར་རྟོགས་པ་དང༌། ཁྱད་པར་དུ་བྱ་བའི་བྱེད་
ཕྱོགས་དང་དམིགས་བསལ་སྲིད་ཇུས་དེ་དག་ལག་ལེན་དུ་བསྟར་ནས་ལོ་འགའི་
རིང་གྲུབ་འབྲས་མི་དམན་པ་ཐོབ་པར་བརྟེན་ནས། གུང་ཁྲན་ཏང་ལ་ཐུགས་
དཀར་ཞིང་ དེའི་ བྱེད་ ཕྱོགས་ དང་སྲིད་ཇུས་ ལ་ རྗེས་ སུ་ ཡི་ རང་ཞུ་ བ་ དང༌།
རྒྱལ་གཅེས་རིང་ལུགས་ཀྱི་ཡིད་འགྱུར་ཤུགས་དྲག་ཏུ་བརྙེས་པ། སྐབས་དེའི་
རྩོམ་རིག་ སྒྱུ་ རྩལ་ གྱི་ བྱེད་ ཕྱོགས་ མངོན་ པར་ མཁྱེན་ ཞིང་ དྲིལ་ བསྒྲགས་ ཀྱི་
དགོངས་གཞི་ཡོངས་སུ་གསལ་པས། སྐབས་བབ་ཀྱི་རྗེས་སུ་མཐུན་ཞིང་དེ་ལ་
སྨོན་པའི་ལྗགས་རྩོམ་《རིགས་སོ་སོའི་མི་དམངས་ཀྱི་གཙོ་འཛིན་མའོ་ཀྲུའུ་ཞིར་
བསྟོད་གླུ་ འབུལ་》ཞེས་ པ་ དང་། ཀྲུང་ གོ་ གུང་ ཁྲན་ ཏང་ གི་ མཁས་ ཤིང་
མཛངས་པའི་འགོ་ཁྲིད་ལ་བསྔགས་པའི་《དམག་འཛུགས་དུས་ཆེན་ལ་ཕུལ་པ་》
344



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
ཞེས་པ། ལྷ་སའི་བར་སྣང་དུ་གནམ་གྲུ་སླེབས་པ་བསུ་པའི་《ལྕགས་ཀྱི་ཕུག་
རོན་དངུལ་སྐྱ་མདོག་》ཞེས་པ། 《གུང་ཁྲན་ཏང་གི་འཁྲུངས་སྐར་དུས་ཆེན་ལ་
བསྔགས་པ་བརྗོད་པ་》ཞེས་པ། 《གསེར་ཟམ་གཡུ་ཡི་ལམ་བུ་》ཞེས་པ་སོགས་
མང་དུ་བརྩམས་ནས་འགྲེམ་སྤེལ་བྱས་པ་ལས་1956 ལོའི་ཟླ་7 པའི་ཚེས་12
ཉིན་གྱི་《བོད་ལྗོངས་ཚགས་པར་》དུ་འཁོད་པའི་《གུང་ཁྲན་ཏང་གི་འཁྲུངས་
སྐར་དུས་ཆེན་ལ་བསྔགས་པ་བརྗོད་པ་》ཞེས་པའི་སྙན་རྩོམ་ལ་ཤོ་ལོ་ཀ་བཞི་མ་
གཏོགས་མེད་ཀྱང་ཁ་གསལ་ཞིང་བརྩེ་དུང་ཟབ་ལ། ཡིད་འགྱུར་གྱི་ཤུགས་
དྲག་ཅིང་བརྗོད་དོན་གསར་བས། དྲིལ་སྒྲོག་དང་འབོད་སྐུལ་གྱི་ནུས་པ་རྒྱ་
ཆེན་པོ་ཞིག་ལྡན་པ་འདི་ལྟར། །
བདེ་སྐྱིད་དགའ་ཚལ་སྐྱེད་ཚལ་ཡངས་པོའི་གཞིར། །
རབ་དཀར་ལྡིང་གཡབ་ཕུབས་པའི་གྲིབ་བསིལ་འོག །
སེར་སྐྱ་མི་དམངས་གོས་བཟང་ལྷབ་ལྷུབ་གཡོ། །
ཕོ་མོ་ཁྱད་མེད་གཤིས་གོམས་རྒྱན་ཆས་སྤྲས། །
ཚང་མ་སྤུན་ཟླ་ལྟ་བུའི་མཛའ་བརྩེའི་ངང་། །
དགའ་བའི་གཞས་དང་སྙན་པའི་གླུ་དབྱངས་ལེན། །
དྭངས་གསལ་བཅུད་ལྡན་ཇ་དང་ཞལ་ཏོག་ཞིམ་། །
གུང་ཁྲན་ཏང་གི་སྲོལ་དེར་སེམས་འགུལ་ཐེབས། །
ཀྲུང་གུང་ཏང་དང་སྲིད་གཞུང་བཟང་པོར་བཅས། །
345



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས། །
རླབས་ཆེན་མའོ་ཀྲུའུ་ཞིའི་བསླབ་སྟོན་འོག །
རང་སྐྱོང་གྲ་སྒྲིག་ལྷན་ཁང་གསར་དུ་ཚུགས། །
བདེ་སྐྱིད་འཚོ་བ་བཟང་པོའི་ལམ་བཟང་རྙེད། །
...
སྒེར་དབང་རྒྱུད་འཛིན་ཕྱེད་ལས་ལྷག་མེད་གྲོལ། །
སྲིད་དོན་ཆུ་ཚད་རིག་མཐོའི་གྲུ་གཟིངས་ནང༌། །
གསར་བའི་ལུགས་བཟང་གོམ་ཚུགས་བརྟན་པོར་སྤོས། །
རླབས་ཆེན་སྤྱི་ཚོགས་ཡང་རྩེར་སོན་གྱུར་ཅིག །
སྙན་ངག་འདི་རྩོམ་པ་པོས་1956 ལོའི་ཟླ་7 པའི་ཚེས་གཅིག་ཉིན་བོད་
ལྗོངས་རིགས་སོ་སོའི་མི་དམངས་ཀྱིས་ཏང་གི་འཁྲུངས་སྐར་བསུ་བའི་དགའ་
སྟོན་དཔལ་གྱི་ངོ་མཚར་གཟིགས་ནས། ཐུགས་ཀྱི་མཚོ་མོ་ཀུན་ནས་འཕྱོ་ཞིང་
དད་པའི་འགྱུར་བ་དྲག་ཏུ་བརྙེས་པའི་ཤུགས་ལས་འཁྲུངས་པ་ལགས། དེ་
ཡང་ཐོག་ མར་ དགའ་ སྟོན་ རོལ་ པའི་ ཡུལ་ གྱི་ ཉམས་ སྤྲོ་ བའི་ བཀོད་ པ་ དང༌།
སེར་སྐྱ་མང་ཚོགས་ཀྱི་ངོ་མཚར་བའི་གཟབ་སྤྲོས། མི་རིགས་སོ་སོའི་མཛའ་
བརྩེ་མཐུན་སྒྲིལ་དང་སོས་དལ་བག་གཡེང་གིས་དགའ་མགུའི་རོལ་བརྩེ་དང༌།
ཟས་རིགས་ལོངས་སྤྱོད་ལ་རོལ་པའི་ངང་ཚུལ་གཟིགས་ནས། གུང་ཁྲན་ཏང་
ལ་སྔར་ལས་ལྷག་པའི་དད་འདུན་ཆེན་པོ་བརྙེས་པ་སྟེ། ཁྱད་དུ་འཕགས་པའི་
སྐལ་བ་དེ་ལྟ་བུ་ནི་བོད་ལྗོངས་ཞི་བའི་བཅིངས་འགྲོལ་བྱས་པའི་ལོ་ལྔའི་རིང་ལ་
ཀྲུང་གོ་གུང་ཁྲན་ཏང་གི་འགོ་ཁྲིད་འོག ལྷག་བསམ་རྣམ་དག་ གིས་ གྲོས་
མཐུན་དོན་ཚན་ བཅུ་བདུན་ ལག་ བསྟར་ བྱས་ པའི་ ཐོག་ མའི་ གྲུབ་ འབྲས་ སུ་
346



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
དགོངས་པ་དང་ ཆབས་ ཅིག ཀྲུང༌ གོ་ གུང་ ཁྲན་ ཏང་ དང་ མའོ་ ཀྲུའུ་ ཞིའི་
བཀའ་སློབ་ལྟར་ལོ་དེར་སྲིད་དབང་གི་ངོ་བོ་ལྡན་པའི་བོད་རང་སྐྱོང་ལྗོངས་གྲ་
སྒྲིག་ཨུ་ཡོན་ལྷན་ཁང་ཚུགས་པ་དེ་ཡང་བོད་དུ་མི་རིགས་ས་ཁོངས་རང་སྐྱོང་
ལག་བསྟར་བྱེད་རྒྱུར་གལ་འགངས་ཆེ་བའི་གོམ་པ་གང་སྤོས་པ་དང་། བཀས་
བཀོད་རྒྱུད་འཛིན་གྱི་ཞིང་བྲན་ལམ་ལུགས་ལྷག་མེད་དུ་བཏང་བས། “བདེ་
སྐྱིད་འཚོ་བ་བཟང་པོའི་ལམ་བཟང་རྙེད་” པར་ དགོངས་ཞིང་། བདེ་ སྐྱིད་
འཚོ་བ་བཟང་པོའི་ལམ་ལ་འཁྲིད་མཛད་མཁན་ཏེ། བོད་རང་སྐྱོང་ལྗོངས་གྲ་
སྒྲིགས་ཨུ་ཡོན་ལྷན་ཁང་གི་སྣེ་ཁྲིད་འོག བོད་འདི་མཐུན་སྒྲིལ་དང་ཤེས་རིག་
འབྱོར་ཕྱུག་ལྡན་པ་བཅས་ཀྱི་བོད་ལྗོངས་གསར་བ་ཞིག་ཏུ་སླེབས་པའི་བཀྲ་ཤིས་
སྨོན་འདུན་ཡང་ཞུས་པ་རེད།
སྙན་རྩོམ་འདི་ལས་རྩོམ་པ་པོས་ཏང་གི་འཁྲུངས་སྐར་བསུ་བའི་དགའ་
སྟོན་དཔལ་གྱི་ངོ་མཚར་ལ་བསྔགས་བརྗོད་མཛད་པར་བརྟེན་ནས། ལོ་ལྔའི་
རིང་བོད་ལྗོངས་སུ་ལག་བསྟར་བྱས་པའི་གྲོས་མཐུན་དོན་ཚན་བཅུ་བདུན་གྱི་
མཐུན་པའི་རང་བཞིན་དྲིལ་སྒྲོག་དང་། མ་འོངས་པར་ཀྲུང་གོ་གུང་ཁྲན་ཏང་
དང་བོད་རང་སྐྱོང་ལྗོངས་གྲ་སྒྲིག་ཨུ་ཡོན་ལྷན་ཁང་གི་འགོ་ཁྲིད་འོག་བོད་ལྗོངས་
འདི་མུ་འཐུད་དུ་ཡར་རྒྱས་གོང་འཕེལ་དུ་འགྲོ་བར་ཡིད་ཆེས་ཆེན་པོ་ཡོད་པ་
གསལ་བར་བསྟན་པས། དངོས་ཡོད་ཀྱི་དོན་སྙིང་ཆེན་པོ་ལྡན་ལ། མཇུག་
མཐར་“རླབས་ཆེན་སྤྱི་ཚོགས་ཡང་རྩེར་ སོན་ གྱུར་ ཅིག་” ཅེས་བཀྲ་ཤིས་སྨོན་
འདུན་ཞུས་པ་ལས་རྩོམ་པ་པོས་རང་གི་ཕ་ཡུལ་དང་མི་རིགས་ལ་དགའ་ཞེན་
ཚད་མེད་བཅངས་པ་དང་། རང་གི་ཕ་ཡུལ་དང་མི་རིགས་ཀྱི་དར་རྒྱས་ཀྱི་
347



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
དོན་དུ་ཐུགས་ཁྲེལ་ཆེན་པོ་མཛད་པ་ཡང་མཚོན་ཡོད།
དེ་བཞིན་དུ་1956 ལོའི་ཟླ་4 པའི་ཚེས་12 ཉིན་《བོད་ལྗོངས་ཚགས་
པར་》སྟེང་འཁོད་པའི་《ལྕགས་ཀྱི་ཕུག་རོན་དངུལ་སྐྱ་མདོག་》ཅེས་པ་ཡང་སྙན་
རྩོམ་རིང་མོ་ཞིག་མིན་རུང༌། རྩོམ་པ་པོས་གནམ་གྲུ་ལྷ་སའི་མཁའ་དབྱིངས་སུ་
སླེབས་ནས་ཕྱིར་ལོག་པའི་ངང་ཚུལ་བརྗོད་པ་ལ་བརྟེན་ནས། བོད་རིགས་
མང་ཚོགས་ཀྱིས་ཏང་དང་སྲིད་གཞུང་ལ་རེ་ལྟོས་ཆེན་པོ་དང་། མ་འོངས་པའི་
མདུན་ལམ་ལ་ཡིད་ཆེས་ཆེན་པོ་ཡོད་པ། རྒྱ་བོད་མི་རིགས་བར་ལ་གཅེན་
གཅུང་ལྟ་བུའི་མཛའ་མཐུན་ཟབ་མོ་ཡོད་པར་བསྟན་པས། སྐབས་དེའི་ཆབ་
སྲིད་ཀྱི་དགོས་མཁོ་དང་རྩོམ་རིག་གི་རིན་ཐང་གང་གི་ཆ་ནས་དཔྱད་ཀྱང་སྙན་
ངག་ལེགས་པོ་ཞིག་ཡིན་པ་རེད། དེ་ཡང་ནང་དོན་གྱི་ཆ་ནས་ཚན་པ་གསུམ་
དུ་སྣང་སྟེ། ཚན་པ་དང་པོར། །
གནམ་གཤིས་བཟང་ཞིང་ཉི་འོད་གསལ་བའི་མུར། །
བྱང་ཤར་མཚམས་ནས་སྙན་པའི་སྒྲ་ཞིག་ཐོས། །
དེས་རྐྱེན་བདག་ཅག་སྟེང་དུ་བལྟས་པའི་སྐབས། །
ཡིད་འོང་མཛེས་པ་གནམ་གྲུ་ཡོང་བ་མཐོང་། །
ཞེས་དབུས་གཙང་གི་མཁའ་དབྱིངས་སུ་སྤྲིན་གྱི་འདབ་མའི་སྟོད་གཡོགས་
མ་མནབ་ཚེ། མཁའ་དབུགས་དྭངས་ཤིང་གཙང་ལ་ཉི་མའི་འོད་སྣང་གསལ་
པའི་མཐོ་སྒང་གི་གནམ་གཤིས་ཁྱད་ཆོས་སམ་གནམ་གྲུ་གསལ་བོར་མཐོང་ཐུབ་
པའི་ཆ་རྐྱེན་སྔོན་དུ་གླེང་རྗེས། ལྷ་སའི་བར་སྣང་དུ་གནམ་གྲུ་ཚུལ་ཇི་ལྟར་
སླེབས་པར་བརྗོད་པ་དང༌། ཚན་པ་གཉིས་པར། །
348



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
དེ་ནི་ཕུག་རོན་མདོག་ཅན་འདབ་གཤོག་ཅན། །
ཁང་མིག་མཛེས་ལྡན་སྐར་རྟགས་རྣམ་པར་བཀྲ། །
གྲོང་ཁྱེར་འདིའི་སྟེང་དལ་བུས་ལྡིང་ཞིང་འཁོར། ། །
བྱམས་བརྩེའི་སྤྱན་གྱིས་རིང་ནས་གཟིགས་ཞེས་དྲན། །
ལྷང་ལྷང་རྣ་བར་འབབ་པའི་སྒྲ་དེའི་ནང་། །
བོད་རིགས་མི་དམངས་རྣམས་ལ་འཚམས་འདྲི་དང་། །
ཆབས་ཅིག་མྱུར་དུ་འཛུགས་སྐྲུན་ཐུབ་ཡོང་ཞེས། །
ཞལ་བཞེས་བསླབ་སྟོན་གནང་བར་ཡིད་ཆེས་རྙེད། ། །
རླངས་འཁོར་བགྲོད་པའི་ཤུགས་ལས་ཆེས་མྱུར་བའི། །
རིན་ཆེན་གནམ་གྲུའི་ལམ་ནས་སྤེལ་བ་ཡི། །
དངོས་ཟོག་སྣ་ཚོགས་འདོད་རྒུར་འགྲེམས་ནུས་དེས། །
བོད་མིའི་བདེ་སྐྱིད་འཚོ་བའི་སྒོ་འཕར་དབྱེ། །
མེས་རྒྱལ་མཐའ་མཚམས་བརྟན་སྲུང་ཐུབ་པ་ལ། །
ཤུགས་སྣོན་ཡང་ཡང་ཐེབས་རྒྱུའི་སྙིང་སྟོབས་དེས། །
འབྱོར་ལྡན་གཞན་གྱི་གཡོ་སྒྱུའི་དྲ་བའི་ནང་། །
ཚུད་ཡང་བསམ་པའི་དོགས་གཞིའི་རྩ་བ་ཆོད། །
ཞེས་གནམ་གྲུའི་ཁ་དོག་དང་དབྱིབས། ཁྱད་ཆོས་བྱེད་ནུས་སོགས་ཞིབ་
འབྲི་མཛད་ཅིང་། དེ་དག་གི་བློས་བསླངས་ལ་བརྟེན་ནས། བོད་ལྗོངས་སུ་
སྐྱོད་པའི་མཁའ་ལམ་བཙལ་ནས་གནམ་གྲུ་ཤར་གཏོང་བྱས་པ་ནི་ཏང་དང་སྲིད་
གཞུང་གིས་བོད་ལྗོངས་ལ་བྱམས་བརྩེའི་སྤྱན་གྱིས་གཟིགས་པའི་འབྲས་རྟགས་
349



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
སུ་ངེས་ཤིང་། གནམ་གྲུ་དེའི་ལྷང་ལྷང་རྣ་བར་འབབ་པའི་སྒྲའི་ཟིལ་ཤུགས་
ལས་བོད་ལྗོངས་འདི་མྱུར་བ་མྱུར་དུ་འཛུགས་སྐྲུན་བྱེད་ཐུབ་པའི་ཡིད་ཆེས་རྙེད་
ལ། དེའི་རྫུ་འཕྲུལ་ཤུགས་ཀྱི་མྱུར་རྩལ་དང་དོ་ཟླ་བྲལ་བའི་འདྲེན་རྩལ་ཀྱིས་
བོད་ལྗོངས་མི་དམངས་ལ་མ་འགྱངས་པར་རྒྱལ་ཁབ་ཕྱི་ནང་ཀུན་གྱི་དངོས་ཟོག་
སྣ་ཚོགས་ གང་ལ་ གང་འདོད་དུ་སྤྱོད་ ཐུབ་ པ་ དང་། མེས་རྒྱལ་གྱི་ མཐའ་
མཚམས་བརྟན་སྲུང་བྱེད་པར་འགན་ལེན་ཡོད་པའི་ངེས་ཤེས་དང་སྤོབས་པ་
བསྐྱེད་ཅིང་། ཐམས་ ཅད་ བློ་ བདེ་བག་ཡངས་བྱས་ཆོག་ པར་ དགོངས་ པ་
བསྟན་ཡོད། །
ཚན་པ་གསུམ་པར་བོད་རིགས་མང་ཚོགས་ཀྱིས་གནམ་གྲུ་ཕྱིར་ལོག་པའི་
རྗེས་སུ་སྐྱོ་གདུང་མིག་གིས་ཅེར་ནས་བལྟ་ཞིང་སྐྱེལ་བའི་ངང་ཚུལ་མངོན་པར་
བརྗོད་པ་དང་། བོད་ཀྱི་སྲོལ་ལྟར་རྒྱ་རིགས་སྤུན་ཟླ་རྣམས་སྐུ་ཁམས་བཟང་
ཞིང་མ་འགྱངས་པར་སླར་མཇལ་བའི་བཀྲ་ཤིས་སྨོན་འདུན་ཞུས་ནས་རྩོམ་གྱི་
མཇུག་བསྡུས་པ་རེད།
གནམ་སྔོན་དབྱིངས་ནས་དགྱེས་གཟིགས་གཅེན་པོ་ཚོ། །
སྐུ་ཁམས་བཟང་ལྡན་རེ་ཞིག་རང་གནས་ཕེབས། །
ཁྱེད་རྗེས་ལྟ་བཞིན་མྱུར་མཇལ་སྨོན་ཚིག་དང་། །
བཀྲ་ཤིས་བདེ་ལེགས་ངང་ནས་དགའ་སྐྱེལ་ཞུ། །
གང་དུ་ཕེབས་པའི་གྲོགས་བཟང་རྣམ་པ་ལ། །
དགའ་གཅེས་འཕྲིན་བཟང་ལེགས་སྐྱེས་འདི་བསྣམས་ནས། །
རྒྱ་བོད་མི་རིགས་མཐུན་སྒྲིལ་ཆེན་པོ་འདི། །
350



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
རྟག་བརྟན་ཁྲི་ལོར་གནས་པའི་བཀྲ་ཤིས་ཤོག །
མཇུག་བསྡུས་པའི་གཏམ་འདིས་སྐབས་དེར་རྒྱ་བོད་མི་རིགས་བར་གཅེན་
གཅུང་ལྟ་བུའི་བརྩེ་དུང་ཟབ་མོ་དང་འབྲལ་ཐབས་མེད་པའི་མཐུན་སྒྲིལ་དམ་པོ་
བྱུང་བར་མ་ཟད། མཛའ་ཞིང་བརྩེ་བའི་འབྲེལ་བ་དེ་བསྐལ་པའི་བར་དུ་རྟག་
ཅིང་བརྟན་པའི་རེ་སྨོན་བཅངས་པ་ཡང་བསྟན་ཡོད། །
ཁོང་གི་སྙན་ངག་གི་ཁྱད་ཆོས་དང་དེའི་ནུས་པ་བཤད་པ། ཚ་སྤྲུལ་ངག་
དབང་བློ་བཟང་མཆོག་དགུང་ལོ་དྲུག་པ་ནས་སེ་ར་དགོན་ཆེན་དུ་ཕེབས་ཏེ།
མདོ་སྔགས་གཞུང་ལུགས་ཀྱིས་གཙོས་པའི་རིག་ གནས་ ཐམས་ ཅད་ལ་དཔྱད་
སྦྱང་དཔྱིས་ཕྱིན་པ་མཛད་པའི་དགེ་བཤེས་ལྷ་རམས་པ་ཡིན་པས། སྲོལ་རྒྱུན་
རྩོམ་རིག་གི་བག་ཆགས་ཟབ་ཅིང་དེའི་རྩོམ་སྲོལ་ལ་ཤིན་ཏུ་གོམས་ཡོད་པ་ནི་
སྨྲས་མི་དགོས་ཀྱང་། བོད་ལྗོངས་ཞི་བས་བཅིངས་འགྲོལ་བྱས་རྗེས། ཁོང་
ཉིད་ཐུགས་དགོངས་རྣམ་པར་དག་པའི་ངང་གསར་བརྗེའི་བྱ་བར་ཞུགས་ཏེ་
ཏང་གི་ སློབ་ གསོ་ སྣ་ ཚོགས་ མྱངས་ པས། རྩོམ་ རིག་ སྒྱུ་ རྩལ་ གྱིས་ ཞབས་
འདེགས་ཞུ་ཡུལ་དེ་རིག་གནས་ཆུ་ཚད་མཐོ་བའི་མཁས་པ་ཉུང་ཤས་ཙམ་མིན་
པར། གཙོ་བོར་རྒྱ་ཆེའི་མི་དམངས་ཡིན་པ་རྟོགས་ཤིང༌། ཁྱད་པར་《བོད་
ལྗོངས་ཚགས་པར་》ཁང་དུ་ཕྱག་ལས་གནང་སྐབས་གསར་འགྱུར་དང་རྩོམ་རིག་
གི་སྐད་ཆ་དེ་མི་དམངས་མང་ཚོགས་ཀྱི་སྐད་ཆ་དང་ཉེ་བར་བྱེད་ཐུབ་མིན་ནི་
གསར་འགྱུར་དང་རྩོམ་རིག་གི་ཁྱབ་རྒྱུ་དང་བྱེད་ནུས་ལ་ཐད་ཀར་རགས་ལས་
པའི་གནད་དམ་པ་ཞིག་ཡིན་པ་གསལ་ལེར་མཁྱེན་པའི་རྐྱེན་གྱིས། བཅིངས་
འགྲོལ་ཚུན་གྱི་སྙན་ངག་གསར་བ་འདི་དག་རྩོམ་པའི་ཚེ་ནའང་གཙོ་བོར་སྤེལ་
351



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
-
ཡུལ་གྱི་ཡོན་ཏན་དང་དྲིལ་སྒྲོག་གི་དགོས་མཁོར་གཞིགས་ནས། 《སྙན་ངག་
མེ་ལོང་》ལས་བསྟན་པའི་བསྡུས་བརྗོད་ཀྱི་རྒྱན་དང་རབ་རྟོག་གི་རྒྱན། ཕུལ་
བྱུང་གི་རྒྱན། སྒྲ་རྒྱན། གབ་ཚིག་གི་རྒྱན་སོགས་འཁྱོག་བརྗོད་ཀྱི་རྒྱན་གྱིས་
མ་སྤུས་ལ། ཐ་ན་དཔེ་རྒྱན་གྱིས་ཀྱང་མང་པོ་སྤྲས་མེད་པར། ཕལ་ཆེར་རང༌
བཞིན་བརྗོད་པའི་རྒྱན་གཅིག་པུའི་ལམ་ནས་བརྗོད་པ་དང་། མངོན་བརྗོད་
དང་བརྡ་རྙིང་། གཞུང་དང་འབྲེལ་བའི་ཆོས་ལུགས་ཀྱི་མིང་བརྡ་གང་ཡང་
འདྲེས་མེད་ལ། ཚེག་ཁྱིམ་དགུ་བ་ཅན་ཤས་ཆེ་བས། ཚིག་སྦྱོར་ལྷོད་ཅིང་
བརྗོད་བྱ་གསར་བ། བརྗོད་དོན་གསལ་ལ་སྙན་པའི་ཉམས་ལྡན་པ། བརྩེ་
དུང་ཟབ་ལ་ཡིད་འགྱུར་ཤུགས་དྲག་པའི་ཁྱད་ཆོས་ལྡན་པ་རེད། དེ་ནི་བོད་ཀྱི་
རྩོམ་རིག་ལོ་རྒྱུས་ སྟེང་གི་ གསར་བཏོད་ཅིག་རེད། ཚ་སྤྲུལ་ངག་དབང་བློ་
བཟང་ནི་སྐབས་དེར་མདོ་དབུས་ཁམས་གསུམ་དུ་སྙན་པའི་གྲགས་པ་ཁྱབ་པའི་
ལྷ་རམས་པ་དགེ་བཤེས་དང་དགའ་ལྡན་ཁྲི་བ་བློ་བཟང་དགེ་ལེགས་ཀྱི་ཡང་སྲིད་
ཡིན་པས། ཁོང་གི་གསར་གཏོད་རང་བཞིན་གྱི་སྙན་ངག་དེ་དག་ཚགས་པར་
སྟེང་དུ་དངོས་སུ་འཁོད་ནས་འགྲེམ་སྤེལ་བྱས་པ་དེས་ལོ་རྒྱུས་ཀྱི་འགྱུར་མཚམས་
ཆེན་པོའི་སྤྱི་ཚོགས་སུ་གནས་པའི་བོད་རིགས་མང་ཚོགས་འཇིགས་དོགས་དང་
གོ་ལོག གྱ་ཚོམ་སོགས་རྨོངས་པ་ལས་རྣམ་པར་སད་ནས་གུང་ཁྲན་ཏང་ལ་བློ་
འཁོར་ཞིང་ཡིད་རྟོན་པ་དང་། གསར་དུ་ཚུགས་པའི་བོད་རང་སྐྱོང་ལྗོངས་གྲ་
སྒྲིག་ཨུ་ཡོན་ལྷན་ཁང་གི་སྣ་ཁྲིད་འོག གྲོས་མཐུན་བཅུ་བདུན་བདེ་བླག་ངང་
ལག་བསྟར་དངོས་འབེབ་བྱེད་པ་དང་། སྤྱི་ཚོགས་རིང་ལུགས་ཀྱི་བོད་ལྗོངས་
གསར་བ་ འཛུགས་ སྐྲུན་ བྱེད་ ཐུབ་ པའི་ སྤོབས་ པ་ དང་ ཡིད་ ཆེས་ བསྐྱེད་ པ།
352



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
བོད་རིགས་མི་དམངས་ཀྱི་བསམ་བློའི་འདུ་ཤེས་རྙིང་བ་ལེགས་པོར་འགྱུར་བ་
དང་རྒྱལ་གཅེས་བསམ་བློ་ཇེ་བརྟན་དུ་འགྲོ་བ། མི་རིགས་ཀྱི་མཐུན་སྒྲིལ་ཇེ་
དམ་དང་དམག་དམངས་ཀྱི་མཛའ་བརྩེ་ཇེ་ཟབ་ཏུ་གཏོང་བ་བཅས་ལ་ སུབ་
ཐབས་མེད་པའི་ནུས་པ་ཐོན་པར་མ་ཟད། རྩོམ་རིག་གི་འཕེལ་འགྱུར་ལའང་
ནུས་པ་མི་དམན་པ་ཐོན་ཏེ། བོད་ཀྱི་རྩོམ་རིག་གི་བརྩམས་བྱའི་ནང་དོན་གཙོ་
བོ་སྔོན་བྱུང་གི་གཏམ་དང་འདས་པའི་ལོ་རྒྱུས་སམ་རྒྱ་གར་སོགས་མི་རིགས་
གཞན་གྱི་ཡིག་ཐོག་གི་རྒྱུ་ཆ་ཡིན་པ་ནས། དངོས་ཡོད་ཀྱི་སྤྱི་ཚོགས་འཚོ་བ་
དང་གསར་བྱུང་བྱ་དངོས་གཙོ་བོར་འཛིན་པ་དང༌། ཚིག་ཉམས་བཏོད་པ་
དང་ཤུགས་དོན་ཟབ་པ་ཧུར་ལེན་པའི་རྩོམ་སྲོལ་ནས་ཚིག་གི་དོན་གཙོ་ཞིང་གོ་
སླ་ལ། ཡིད་འགྱུར་ཟབ་པའི་རྩོམ་སྲོལ་གསར་བ་ཞིག་ཏུ་འཕེལ་བར་སྣ་ཁྲིད་
དང་མ་དཔེའི་ནུས་ པ་ བསྐྱེད་པ་ཡིན། དེར་བརྟེན་ཚ་སྤྲུལ་ངག་དབང་བློ་
བཟང་ནི་སྙན་གྲགས་ཆེ་བའི་ལྷ་རམས་པ་དགེ་བཤེས་དང་སྤྲུལ་པའི་སྐུ་ཡིན་པར་
མ་ཟད། དུས་སྐབས་ཀྱི་རྗེས་སུ་མཐུན་པའི་ཆབ་སྲིད་པ་དང་རྩོམ་རིག་པ་ཞིག་
ཀྱང་རེད།
༣. རྒན་བསྟན་པ་རྒྱ་མཚོའི་རྩོམ་རིག་བརྩམས་ཆོས་བཤད་པ། རྒན་བསྟན་པ་
རྒྱ་མཚོ་ནི་སྐུ་ན་གཞོན་པའི་དུས་ནས་བླ་བྲང་དགོན་པར་ཕེབས་ནས། བོད་ཀྱི་
ཐ་སྙད་རིག་གནས་དང་གཞུང་བཀའ་པོད་ལྔ་ལ་སྦྱངས་པ་ལེགས་པོ་བྱས་ཏེ་
མཁས་པའི་གོ་འཕང་ཐོབ་ ཅིང་ སྙན་པའི་གྲགས་ པ་ རྒྱས། བཅིངས་འགྲོལ་
བྱས་རྗེས་སྲིད་གཞུང་གི་གདན་དྲངས་པ་ལྟར་ནུབ་བྱང་མི་རིགས་སློབ་གྲྭ་ཆེན་
མོར་ཕེབས་ནས་དགེ་རྒན་གྱི་ཕྱག་ལས་གནང༌། ཁོང་ཚང་ལ་ལྗགས་རྩོམ་མང་
353



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
པོ་ཡོད་སྲིད་ཀྱང་ད་ལྟ་ང་ཚོའི་མཐོང་ལམ་དུ་གྱུར་པ་ནི་《སྙན་ངག་གི་སྤྱི་དོན་
ཚིག་རྒྱན་རིག་པའི་ལྡེ་མིག་》དང༌། 《མི་དམངས་ཤེས་རབ་རྩལ་གྱིས་དགེ་
མཚན་གསར་དུ་སྐྲུན་པ།》《སུམ་རྟགས་ལས་ལ་དོན་གྱི་གནད་དོན་ཁ་ཤས་》
སོགས་ཡིན་པ་ལས། སྐབས་འདིར་བརྗོད་པར་བྱ་བའི་གནས་སུ་གྱུར་པ་ནི་
ཐོག་མ་གཉིས་ཡིན་པས། རིམ་བཞིན་ངོ་སྤྲོད་བྱས་ན། 《སྙན་ངག་གི་སྤྱི་
དོན་ཚིག་རྒྱན་རིག་པའི་ལྡེ་མིག་》ཅེས་པ་ནི་རྩོམ་པ་པོས་1960 ལོར་ནུབ་བྱང་
མི་རིགས་སློབ་གྲྭ་ཆེན་མོའི་སྐད་ཡིག་སྡེ་ཚན་དུ་དགེ་རྒན་གྱི་ཕྱག་ལས་གནང་
སྐབས་སློབ་མའི་སློབ་དེབ་ཏུ་བརྩམས་ཤིང་། 1980 ལོའི་ཟླ་7 པར་ཀན་སུའུ་
མི་དམངས་དཔེ་སྐྲུན་ཁང་གིས་པར་དུ་བསྐྲུན་པ་ཡིན། ཚིག་རྒྱན་རིག་པའི་
བསྟན་བཅོས་འདི་རྩོམ་པའི་དུས་བབ་དང་དགོས་པ། སྤེལ་ཡུལ་བཅས་མི་
འདྲ་བའི་རྐྱེན་གྱིས། དེའི་སྔོན་གྱི་ཚིག་རྒྱན་རིག་པའི་བསྟན་བཅོས་རྣམས་
དང་བསྡུར་ན་ཁྱད་ཆོས་མི་མཐུན་པ་བཞི་ཡོད་པར་འདོད་དོ། །
གཞུང་ཚད་འོས་ཤིང་འཚམ་ལ་སྤྱོད་ཆེ་བ། བོད་ཀྱི་བསྟན་བཅོས་སྔོན་
མ་རྣམས་ནི་《སྙན་ངག་མེ་ལོང་མ་》རྒྱས་པར་འགྲེལ་བ་གཞི་བྱས་རང་གི་དཔེར་
བརྗོད་འཁོད་པ་དང་། ཡང་ན་《མེ་ལོང་མའི་》ནང་དོན་ནམ་འགྲོས་དང་
བསྟུན་ནས་རང་རང་གིས་དཔེར་བརྗོད་བརྩམས་པ་ཞིག་ཡིན་པས། གཞུང་
ཚད་རིང་ཞིང་བོད་ཀྱི་སྐད་ལ་རྒྱུགས་ཆུང་བ་དང་ཡང་ན་མཁོ་མི་ཆེ་བའི་ཚིག་
རྒྱན་ཡང་ཤིན་ཏུ་མང་། དེ་ལྟ་བུའི་བསྟན་བཅོས་ལས་དུས་སྐབས་གསར་བའི་
སློབ་མར་མཁོ་ མི་ཆེ་ བའང་ ཡོད་ པས། རྩོམ་པ་པོས་《མེ་ལོང་མར་》ཞིབ་
འཇུག་ལེགས་པོ་མཛད་པ་དང་། སྐབས་དེའི་སློབ་མའི་ཆུ་ཚད་དང་སློབ་སྦྱོང་
354



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
གི་མོས་པ། བཀོལ་སྤྱོད་ཀྱི་རིན་ཐང་བཅས་ལ་དམིགས་ནས། 《སྙན་ངག་མེ་
ལོང་མ་》ལས་བོད་ཀྱི་སྐད་ལ་རྒྱུགས་ཆེ་ཞིང་ཉེ་བར་མཁོ་བའི་རྒྱུན་སྤྱོད་གྱི་རྒྱན་
མ་གཏོགས། བོད་སྐད་ལ་ཇི་བཞིན་དུ་མི་འབྱོར་བ་དང་ཡང་ན་རྒྱུགས་མི་ཆེ་
པའི་ལེའུ་དང་པོའི་རྒྱན་བཅུ་དང་། བ་གླང་གཅིན། ཀུན་བཟང་འཁོར་ལོ་
སོགས་བྱ་དཀའ་བའི་སྒྲ་རྒྱན་རྣམས་དམིགས་སུ་བཀར་ནས་མ་སྤྲོས་ལ། དེ་
མིན་ལེའུ་གཉིས་པ་དོན་རྒྱན་སོ་གཉིས་དང་ལེའུ་གསུམ་པའི་གབ་ཚིག་གི་རྒྱན་
ལས་ཀྱང་ཚིག་ཉམས་བཏོད་ཚུལ་ཕལ་ཆེར་ཆ་འདྲ་བའམ་སྐྱར་བཟློས་སུ་གྱུར་
པའི་སྐོར་གཅིག་ཤེས་ཀུན་གྲོལ་ཡོང་བར་དམིགས་ནས་གཅིག་གིས་འཐུས་པར་
མཛད་ཅིང་། རྒྱུན་བཀོལ་མ་ཡིན་པའམ་ཉེ་བར་མི་མཁོ་བའི་རྒྱན་རྣམས་ཀྱང་
རྒྱས་པར་མ་ སྤྲས་པས། ནང་དོན་ཉུང་ཤིང་ལག་ལེན་མང་པའི་ ཁྱད་ཆོས་
འབུར་དུ་ཐོན་ལ། སྐབས་དེའི་གསར་སློབ་མཁན་རྣམས་ཀྱི་རིག་གནས་ཆུ་
ཚད་དང་འཚམ་ཞིང་སྤྱོད་གོ་ཆོད་པའི་སློབ་དེབ་ལེགས་པོ་ཞིག་རེད།
ད་ཡོད་ཀྱི་བརྗོད་བྱ་དང་སྦྱར་བས། རྨད་དུ་བྱུང་བའི་ཆོས་མངའ་བ།
དེ་ཡང་《སྙན་ངག་མེ་ལོང་མ་》ལས། སྔོན་བྱུང་གཏམ་ལས་གྱུར་པའམ། །
ཅིག་ཤོས་ ལེགས་ པ་ ལ་ བརྟེན་ པ། ། སྡེ་ བཞིའི་ འབྲས་ བུའི་ དབང་ གྱུར་
དང༌། ། མཁས་ཤིང་རྒྱ་ཆེའི་འདྲེན་པ་ཅན། ། གཡུལ་དང་འདྲེན་པ་
དར་བས་ ཀྱང་། ། བརྒྱན་ པར་ གྱུར་ ཅིང༌ མདོར་ བསྡུས་ མིན། ། ཞེས་
གསུངས་ཡོད་པས། བོད་མཁས་རྣམས་ཀྱིས་བརྩམས་པའི་ཚིག་རྒྱན་རིག་པའི་
བསྟན་བཅོས་ཀྱི་དཔེར་བརྗོད་རྣམས་ཀྱང་རྒྱ་གར་གྱི་རིག་བྱེད་གཏམ་རྒྱུད་དང་
ཐུབ་པའི་སྐྱེས་རབས། རྟོགས་བརྗོད་སོགས་ སྔོན་བྱུང་གི་ གཏམ་ སྣ་ ཚོགས་
355



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
དང༌། 《མེ་ལོང་ མའི་》དངོས་ བསྟན་ གྲོང་ ཁྱེར་ དང་། རྒྱ་ མཚོ། རི།
དུས་བཞི། ཉི་ཟླ་འཆར་ནུབ། སྐྱེད་ཚལ། ཆུ་ལ་རོལ་རྩེད། ཆང་འཐུང་
བ། གཉིས་སྦྱོར་གྱི་དགའ་སྟོན། གྲོགས་པོར་དུས་འདེབས་པ། གཉེན་
བསུ་བ། གཞོན་ནུ་སྐྱེས་པ། དེ་ཉིད་སྐྱེས་འཕེལ། གྲོས་བྱེད་པ། ཕོ་
ཉའི་འགྲོ་འོང་། གཡུལ་འཐབ། མངའ་ཐང་དར་བ་སོགས་བཅུ་བདུན་ཡོད་
པ་ལས་རྩོམ་ཞིང་གཞུང་ཆེན་པོ་དང་སྦྱར་ནས་རྩོམ་པ་ལས། ད་ཡོད་ཀྱི་བརྗོད་
བྱ་དང་སྦྱར་ནས་བརྩམས་པ་ཤིན་ཏུ་ཉུང་། སྤྱིར་རང་གཞན་ཀུན་གྱི་གཏམ་
རྒྱུད་ངོ་མཚར་བ་དང་སྦྱར་ནས་བརྩམས་ན་སྙན་ངག་ཁྱད་དུ་འཕགས་པ་ཐོན་ལ།
གཞུང་ཆེན་པོ་དང་སྦྱར་ནས་བརྩམས་ན་སྙན་ངག་གི་རིན་ཐང་དང་ཁྱབ་རྒྱ།
གནས་ཡུན་གང་གི་ཆ་ནས་ཀྱང་གཞན་དང་མི་འདྲ་བའི་ཁྱད་ཆོས་ལྡན་པ་ནི་སྨྲ་
མི་དགོས་མོད། སྔར་གྱི་བྱུང་བར་ ཐོས་རྒྱ་ཆུང་ཞིང་གཞུང་ཆེན་པོ་དག་ལ་
སྦྱངས་པ་དམན་པའི་གསར་སློབ་མཁན་རྣམས་ལ་མཚོན་ན་དེ་ཚིག་རྒྱན་ གྱི་
གཞུང་དོན་ཐད་ཀར་ངེས་པར་བྱེད་པ་ལ་མི་ཕན་པའི་རྐྱེན་དུའང་འགྱུར་བ་རེད།
རྒྱུ་མཚན་ནི། , གསར་སློབ་མཁན་རྣམས་ཀྱིས་ཚིག་རྒྱན་རིག་པ་སྦྱོང་བའི་དུས་
མཉམ་དུ་ རྒྱ་ གར་ གྱི་ བྱུང་ བ་ སྣ་ ཚོགས་ དང་ བོད་ རང་ གི་ ལོ་ རྒྱུས་ ངག་ རྒྱུན།
གཞུང་ཆེན་པོ་དག་ཀྱང་ཤེས་དགོས་པས་སོ། ། དེར་བརྟེན་རྩོམ་པ་པོས་དོན་
དེ་དང༌ སྐབས་ བབ་ཀྱི་ ཆབ་ སྲིད་བླང་བྱར་དམིགས་ནས། རྩ་ བའི་དངོས་
བསྟན་གྱི་རྨང་གཞིའི་སྟེང་“ད་ལྟ་རང་རེའི་སྤྱི་ཚོགས་འདིར། ཏང་གི་ཡང་
དག་པའི་ མགོ་ འདྲེན་ དང་། སྤྱི་ ཚོགས་ རིང༌ ལུགས་ ཀྱི་ གསར་ བརྗེ་ དང་
འཛུགས་སྐྲུན། བཅིངས་འགྲོལ་དམག་གི་དཔའ་རྩལ། མི་དམངས་དུང་
356



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
ཕྱུར་མང་པོའི་ནུས་སྟོབས་བརྩོན་སེམས་སོགས་དང་། མར་ལེའི་རིང་ལུགས་
དེ་ཀྲུང་གོའི་དངོས་དོན་དང་སྦྱར་བའི་སྲིད་ཇུས་ལས་སྐབས་བབ་གཟི་བརྗིད་
ཅན་གྱི་ནང་དོན་སྣ་ཚོགས་དང་སྦྱར་ནས་རྩོམ་ན་ཆེས་རྨད་དུ་བྱུང་བར་འགྱུར་
རོ་” ཞེས་རྒྱུན་ཕལ་ཆེ་བའི་དཔེར་བརྗོད་ཀྱི་ནང་དོན་གསར་བ་དང་སྦྱར་ནས་
གོ་སླ་བར་བརྩམས་ཡོད་དེ། དཔེར་ན། རིགས་རང་བཞིན་བརྗོད་པ་ནི།
བླ་ན་མེད་པའི་གསར་བརྗེའི་རང་བཞིན་དང་། །
དམངས་གཙོ་གཅིག་སྡུད་འཛོམ་པའི་རྩ་འཛུགས་ཅན། །
ཆིག་སྒྲིལ་སྟོབས་ཤུགས་སུས་ཀྱང་གཞོམ་མེད་པ། །
མང་ཚོགས་འདི་ནི་འཇིག་རྟེན་བྱེད་པོར་བསྔགས། །
ཞེས་མང་ཚོགས་འདི་གསར་བརྗེ་དང་། རྩ་འཛུགས། མཐུན་སྒྲིལ་
རང་བཞིན་ཅན་དུ་སྒྲོ་སྐུར་མེད་པར་དྲང་བོར་དངོས་སུ་བརྗོད་པ་དང་།
གོ་བཟློག་པའི་དཔེ་ནི། །
རླབས་ཆེན་རྣམ་དག་ཏང་གི་འགོ་འདྲེན་བཞིན། །
ཉིན་མོར་བྱེད་འདི་འཇིག་རྟེན་ཡོངས་ལ་གསལ། །
གང་གི་རྣམ་པར་དག་པའི་སྲིད་ཇུས་ལྟར། །
འོད་ཟེར་སྣང་བས་སྐྱེ་རྒུ་བདེ་ལ་སྦྱོར། །
ཞེས་གུང་ཁྲན་ཏང་གི་འགོ་ཁྲིད་དང་སྲིད་ཇུས་ལ་སྦྱར་ནས་སྤྲས་ཡོད།
ལྡོག་པ་ཅན་གྱི་གཟུགས་ཅན་ནི།།
ནམ་མཁའ་རང་བྱུང་རྒྱུ་སྐར་དང༌། །
ས་གཞིར་འཛུགས་སྐྲུན་རྒྱུ་སྐར་མཐོང་། །
357



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
གཅིག་ཤོས་མཚན་མོ་ཁོ་ན་དང༌། །
འདི་ནི་ཉིན་མཚན་ཀུན་ཏུ་མཐོང༌། །
ཞེས་སྐབས་དེའི་འཛུགས་སྐྲུན་གྱི་གྲུབ་འབྲས་ལ་སྦྱར་ནས་སྤྲོས་ཡོད།
འཇིགས་རུང་གི་ཉམས་ནི།
ནམ་མཁའ་སྟོང་བར་རྒྱུ་ནུས་ཤིང༌། །
བགྲོད་པ་གློག་གི་ཤུགས་ལས་མྱུར། །
གང་འཕྲད་བརླག་པའི་དྲག་ཤུལ་ཅན། །
མེ་ཤུགས་འཕུར་མདར་སུ་ཡང་འཇིགས། །
ཞེས་མེ་ཤུགས་འཕུར་མདའི་ནུས་པ་དང་སྦྱར་ནས་བསྟན་པ།
ཐོག་བར་མཐའ་གསུམ་ཆོད་མིན་གྱི་རྒྱན་ནི།
ལྷམ་ལྷམ་ཉིན་མོར་བྱེད་པའི་འོད་ལྷམ་ལྷམ། །
ལྷམ་ལྷམ་ཀུན་ལས་ལྷམ་ལྷམ་ཉི་མ་ལྟར། །
ལྷམ་ལྷམ་གཙོ་བོའི་གཟི་མདངས་བརྗིད་ལྷམ་ལྷམ། །
ལྷམ་ལྷམ་ཀྲུའུ་ཞི་ལྷམ་ལྷམ་དཔལ་གྱིས་བརྗིད། །
ཅེས་མའོ་ཀྲུའུ་ཞིའི་གཟི་བརྗིད་དཔལ་ལ་སྦྱར་བ།
ཀུན་ཏུ་ཚོགས་པའི་གབ་ཚིག་གི་རྒྱན་ནི། །
གཟི་ལྡན་སྤྱི་ཚོགས་འགུལ་བསྐྱོད་སོ་སོའི་ནང༌། །
རྣམ་ཀུན་ཐོན་སྐྱེད་ངལ་རྩོལ་མ་བྱས་པས། །
ཅི་དགར་བག་ཡངས་སྡོད་པའི་ངང་ཚུལ་རྣམས། །
ལྷག་མ་ལུས་པ་དེ་ཡང་རབ་ཏུ་སྤྲོ། །
358



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
ཞེས་གབ་བྱ་ངལ་རྩོལ་མ་བྱས་པ་དང༌། གབ་བྱེད་ལེ་ལོ་ཅན་ལ་སྦྱར་བ་
ལྟ་བུའོ། །
དཔེར་བརྗོད་འདི་དག་གི་ནང་དོན་ནི་སྐབས་དེའི་གསར་སློབ་མཁན་
རྣམས་ལ་ཆ་རྒྱུས་ཡོད་པ་རྐྱང་རྐྱང་ཡིན་པས། རིག་བྱེད་གཏམ་རྒྱུད་དང་ཐུབ་
པའི་སྐྱེས་རབས། རྟོགས་པ་བརྗོད་པ། སྔོན་བྱུང་གི་ལོ་རྒྱུས་སྣ་ཚོགས་ལ་
ཐོས་རྒྱ་ཆེ་མི་དགོས་ལ། གཞུང་ཆེན་པོ་དག་ལ་སྦྱངས་པ་མེད་ཀྱང༌། སུམ་
རྟགས་དག་གསུམ་ལ་བློ་གོམས་པ་ཙམ་ཞིག་ཡིན་ཕྱིན། ཚིག་རྒྱན་རིག་པའི་
གཞུང་དོན་རྟོགས་སླ་ཞིང་སྤྱོད་ཤེས་པར་འགྱུར་ངེས་རེད། །
གོ་བདེ་ཚིག་གི་ལམ་ནས་བསྟན་པས། ཚིག་རྒྱན་རིག་པའི་གཞུང་དོན་
ངེས་སླ་བ། གོང་དུ་བརྗོད་པ་ལྟར་དཔེར་བརྗོད་རྣམས་ནང་དོན་གསར་པ་
དང་སྦྱར་ནས་ སྤྲོས་ པས། རང༌ཤུགས་ཀྱིས་ཆོས་ སྐད་ཇེ་ཉུང་དུ་སོང་ ཐོག
རྩོམ་པ་པོས་སྐབས་དེའི་སློབ་མའི་ཆུ་ཚད་དང་བསྟུན་ནས། མངོན་བརྗོད་
དང་བརྡ་རྙིང་ཅུང་ཟད་དོར་ཞིང་། ཚིག་སྡུད་མང་པོ་ཡང་མེད་པའི་སྟབས་
ཀྱིས། བཀླགས་མ་ཐག་ཚིག་མཉེན་ཞིང་དོན་གོ་ལ་སྤྱོད་བདེ་བ་ཞིག་ཏུ་སྣང་།
དཔེར་ན། གྲོལ་རིགས་མཛོད་འདུས་ལས་མཛོད་ཀྱི་དཔེར་བརྗོད་དེ།
སྤྱི་ཚོགས་རིང་ལུགས་རྟོགས་ལྡན་པའི། །
དམར་མཁས་ལས་བྱེད་གསོ་སྐྱོང་བྱ། །
སློབ་གསོ་དེ་ཡིས་འབྱོར་མེད་པའི། །
ཆབ་སྲིད་ལ་ནི་ཞབས་འདེགས་སྒྲུབ། །
དེ་ཡང་ཐོན་སྐྱེད་ངལ་རྩོལ་དང༌། །
359



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
སྦྱོར་བའི་བྱེད་ཕྱོགས་ལེགས་པར་བཟུང་། །
དེ་ཡི་མཐུ་ལས་རིག་གཞུང་དང་། །
སློབ་གསོའི་འདབ་བརྒྱ་ཅིར་ཡང་འཛུམ། །
ཞེས་འཁོད་པ་ལ་མཚོན་ན་ཆོས་ཀྱི་སྐད་དང་བརྡ་རྙིང་། མངོན་བརྗོད་
གཅིག་ཀྱང་མ་བཀོལ་བར་གོ་སླའི་ཚིག་གི་ལམ་ནས་མཛོད་ཅེས་པའི་སྦྱོར་ལུགས་
གསལ་བོར་བསྟན་པས། གསར་སློབ་མཁན་རྣམས་ཀྱིས་ཚེགས་ཆེན་པོ་མེད་
པར་ངེས་ཐུབ་པ་ལྟ་བུའོ། །
དེ་ལྟར་ཁྱད་ཆོས་གསུམ་དང་ལྡན་པའི་ཚིག་རྒྱན་རིག་པའི་བསྟན་བཅོས་
འདི་1980 ལོའི་སྔོན་དུ་དངོས་སུ་པར་དུ་བཏབ་ནས་གཞི་ཁྱོན་ཆེན་པོར་སྤེལ་
བའི་སྐལ་བ་མ་སྨིན་པས། སྐབས་དེར་བོད་ཀྱི་རྩོམ་རིག་འཕེལ་འགྱུར་ལ་ནུས་
པ་འདི་དང་དེ་བསྐྱེད་ཅེས་སྨྲ་མི་ཕོད་མོད། ནུབ་བྱང་མི་རིགས་སློབ་གྲྭ་ཆེན་
མོའི་བོད་ཡིག་སྡེ་ཁག་སོགས་ཀྱིས་དུས་དེར་སྣུམ་པར་དུ་བཏབ་ནས་སློབ་དེབ་
བྱས་པའི་ཡུན་ལ་གསར་སློབ་པ་རྣམས་ཀྱིས་ཚིག་རྒྱན་རིག་པ་སྦྱངས་པའི་མཐུན་
རྐྱེན་ལེགས་པོར་གྱུར་པ་དང༌། ཁྱད་པར་དངོས་སུ་དཔེ་སྐྲུན་འགྲེམ་སྤེལ་བྱས་
པའི་ལོ་རབས་བརྒྱད་ཅུ་བའི་དུས་འགོར་སྙན་ངག་གསར་སློབ་མཁན་རྣམས་ཀྱི་
ངག་གི་འདོད་འཇོར་གྱུར་པར་མ་ཟད། གོ་བདེའི་ངག་གི་ཚིག་སྦྱོར་སྤེལ་ནས་
དུས་སྐབས་གསར་བའི་བྱ་དངོས་བརྗོད་ཅིང༌། ཡར་ཐོན་བསམ་བློ་མཚོན་
པར་བྱེད་པ་གཙོ་བོར་གྱུར་པའི་དེང་རབས་རྩོམ་རིག་འདི་འགྲུབ་པར་རིགས་
པའི་གཞུང་ལུགས་ཀྱི་རྨང་གཞི་ཆེན་པོ་བཏིང་བ་ནི་བདག་གིས་མང་པོ་སྨྲ་མི་
དགོས་ཏེ། དུས་སྐབས་དེ་ཉིད་བརྒྱུད་པའི་སྐྱེ་བོ་ཀུན་གྱིས་གསལ་ལེར་མཁྱེན་
360



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
3
，
-
།
---
，
པ་ལྟར་ལགས། །
དཔེ་དེ་བཞིན་དུ་ཁོང་གིས་1958 ལོར་བརྩམས་པའི་《མི་དམངས་ཤེས་
རབ་རྩལ་གྱིས་དགེ་མཚན་གསར་དུ་བསྐྲུན་》ཞེས་པའང་ཀྲུང་གོ་གུང་ཁྲན་ཏང་
གི་ཡང་དག་པའི་འགོ་འདྲེན་འོག ཀན་སུའུ་མི་དམངས་ཀྱིས་རི་ཆུ་བཅོས་
སྒྱུར་བྱས་ནས་ལོ་ཡག་བླངས་ཚུལ་བརྗོད་པ་ལ་བརྟེན་ནས། བོད་རིགས་མི་
དམངས་མགོ་ནག་སྐྱིད་སྡུག་གནམ་གྱི་ལག་ཅེས་པ་དང་། རང་བྱུང་གི་རི་ཀླུང་
ཀུན་ལ་ ལྷ་ ཀླུ་ གཉན་ གསུམ་ སོགས་ གནས་ པས་ དེ་ བསློག་ མི་ རུང༌ བ་ དང༌།
བསློགས་ན་གནོད་འཚེ་སྣ་ཚོགས་འབྱུང་བའི་གདོད་མའི་འདུ་ཤེས་འཆིང་རྒྱ་
ལས་རྣམ་ པར་ གྲོལ་ནས། དཔའ་ངར་ཞུམ་མེད་ ཀྱིས་ རང་བྱུང་ཁམས་ལ་
འཐབ་རྩོད་དང་དེ་བཅོས་བསྒྱུར་བྱས་ཏེ། མིའི་རིགས་ལ་བདེ་སྐྱིད་བསྐྲུན་
པར་བློ་སྒོ་ ཕྱེས་ཤིང་སྤོབས་པ་བསྐྱེད་པས། དུས་ རབས་ཀྱི་དོན་སྙིང་དང་
དངོས་ཡོད་ཀྱི་དོན་སྙིང་ལྡན་པའི་དོན་བརྗོད་ལྷུག་རྩོམ་ཞིག་རེད། དེ་ཡང་
ཐོག་མར་“ཡུལ་དེའི་རང་བྱུང་གི་བཀོད་པ་ནི། ཁོ་ར་ཁོར་ཡུག་བྲག་རི་བོ་ཚར་
དུ་དངར་བ་ལས་ཁྱད་པར་ནུབ་ཕྱོགས་ཀྱི་སའི་ཆར། སྔོན་རྒྱ་བཟའ་ཀོང་ཇོ་
བོད་བསྐྱོད་ཐོག་མའི་སྐབས་སུ་བཞེངས་ པར་ གྲགས་ པའི་སྣང་བརྙན་འབུམ་
གྱིས་འཁྱུད་པའི་བྲག་རི་ཟླུམ་པོ་ད་ལྟ་འབུམ་གླིང་བྲག་ཅེས་གྲགས་པ་དེ་དང་
གཞན་ཡང་གྲྭ་སྡེའི་བྲག་དང་དུས་གསུམ་བྲག་སོགས་ཀུན་ཀྱང་རྩེ་མོ་ནམ་མཁའི་
མཐོངས་ལ་བསྙེགས་པ། རྩ་བ་ཆུ་བོའི་གཞུང་ལ་ཐུག་པ། བྱ་རྒོད་པོ་འཕུར་
ན་གཤོག་རྩལ་འདར་བ། སྟག་དམར་ཡག་མཆོང་ན་སྙིང་རྩ་འདར་བ་ དེ་
འདྲའི་གཅོང་རོང་འཇིགས་སུ་རུང་བའི་འགག་འཕྲང་ན་འཛམ་ གླིང་འདིར་
361



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས། །
གྲགས་པ་རབ་ཏུ་གསལ་བའི་ཆུ་བོ་ཆེན་པོ། རྨ་ཀླུང་གངྒཱའི་སྲིང་མོ་དེ་ཉིད་
རོལ་སྒེག་བརྒྱ་ཕྲག་གི་ཉམས་དང་། ཆུ་ལག་སྟོང་ཕྲག་གི་རྒྱུན། ས་སྣ་འབུམ་
ཕྲག་ གི་ བཅུད་ དང་ ལྡན་ ཞིང་ རང་ གར་ རང་བྱུང་ གི་ བརྟུལ་ཞུགས་ངོམ་ སྟེ།
ལྷུང་ལྷུང་གི་སྒྲ་དང་། ། ཆལ་ཆིལ་གྱི་རླབས་དང་། དྲག་འབབ་ཀྱི་ཤུགས་དང་
བཅས་མདོར་ན། རྒྱ་མཚོ་འཁྲུག་ པའི་ ཀླུང་འཁོར་ལ་འགྲན་ པ་ བཞིན་དུ་
འབབ་བོ། ། ” ཞེས་ཚིག་ལྷུག་གི་སྒོ་ནས་ས་དེའི་བྲག་རི་མཐོ་ཞིང་གཅོང་རོང་
ཟབ་ལ་རྨ་ཀླུང་དྲག་ཏུ་འབབ་པའི་ས་བབ་རྩུབ་ཅིང་ཆུའི་ཐོན་ཁུངས་འཛོམས་
ཚུལ་ཞིབ་འབྲི་གསོན་ཉམས་ལྡན་པ་ཞིག་བྱས་པ་དང་། དེ་ནས་ “ དེ་འདྲའི་
རང་བྱུང་གི་ཁོར་ཡུག་དང་ལྡན་པའི་རྫོང་དེའི་མི་དམངས་ཡོངས་ཀྱི་འཚོ་བའི་
གཞི་རྩ་རི་ཐང་འགྲམ་གསུམ་གྱི་ས་ཞིང་རྒྱ་ཆེན་པོ་རྣམས་རླན་བཤེར་དང་བྲལ་
ཞིང་ཐན་པས་གདུངས་ཏེ་མི་ཡི་སྐྱིད་སྡུག་རང་བྱུང་ལ་བཅོལ་ནས་བལྟ་དགོས་པ་
འདི་ནི་གནས་མ་ཡིན་”ཞེས་པ་དེར་ཆུའི་ཐོན་ཁུངས་ཧ་ཅང་ཕྱུག་ཀྱང་བཅིངས་
འགྲོལ་སྔོན་དུ་མི་ཡི་སྐྱིད་སྡུག་གནམ་ལ་བཅོལ་པའི་འདུ་ཤེས་དང༌། བཀས་
བཀོད་རྒྱུད་འཛིན་གྱི་ལམ་ལུགས་དང་ས་བདག་ཉུང་ཤས་ཀྱིས་བཙན་གནོན་གྱི་
འོག་ནས་ཆུ་བབ་བཟང་པོ་བེད་སྤྱོད་མ་ཐུབ་པར་རྒྱ་མཚོ་རྩིབ་ནས་བསྐྱུར་ཏེ།
ཀོ་གྱོང་མཆིལ་པས་སྦྱངས་པའི་དཔེའི་རྗེས་སུ་སོང་བ་བརྗོད་ཅིང༌། བཅིངས་
འགྲོལ་བྱས་རྗེས་དང་ལྷག་པར་ལྔ་བརྒྱད་ལོར་ཏང་ཀྲུང་དབྱང་གི་སྤྱི་ཚོགས་རིང་
ལུགས་ཀྱི་སྤྱིའི་ལམ་ཕྱོགས་དང༌། ཀན་སུའུ་ཞིང་ཆེན་གྱི་སྐབས་གཉིས་པའི་
ཐེངས་གཉིས་པའི་ཚོགས་ཆེན་ནས་བཏོན་པའི་ “དཀའ་སྤྱད་ལོ་གསུམ”གྱིས་
ཀན་སུའུ་མི་དམངས་ཀྱིས་དཔའ་སྟོབས་གཅིག་བསྡུས་དང༌ ཐབས་ བརྒྱ་ཇུས་
362



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
སྟོང་གིས་རི་བོ་གཏོར་བའི་ལྡིར་སྒྲ་ནི།
ཐོག་བརྒྱ་གཅིག་ཅར་འཕངས་པ་འདྲ། ། །
རྡོ་ཧྲག་ཡལ་བའི་གཟེགས་མ་ནི། །
མདའ་ཡི་འཚུབ་མ་འཚུབས་པ་འདྲ། །
རྡོ་དང་ཤིང་སོགས་གཤགས་གཏུབས་སྒྲ། །
རྩེ་འཇོ་འདུ་བའི་རོལ་ཆ་འདྲ། ། །
བྲག་གཟར་ལྡེབས་ལ་དམུ་ཐག་དང༌། །
ཆུ་བོའི་གཞུང་ལ་ལག་རྐྱལ་དང་། །
ཕན་ཚུར་བགྲོད་ལ་ཐག་ཤུད་སོགས། །
ཐབས་མཁས་བརྒྱ་ཕྲག་དག་གིས་བསྒྲུབས། །
ཞེས་གྲྭ་ སྡེའི་ བྲག་དང་དཔའ་བོའི་ ཟམ་ སོགས་ བྲག་ རི་ རྩུབ་ པོ་ རྣམས་
གཏོར་ཞིང་བསློགས་ལ། ཡུར་བ་དང་ཆུ་ཟམ་ལས་ནས་ཁོར་ཡུག་གི་ཞིང་ས་
མུའུ་ཁྲི་ཕྲག་མང་པོར་རྨ་ཆུར་དྲངས་པས། ཐན་སྐམ་ལས་རྣམ་པར་རྒྱལ་ཏེ་ལོ་
ལེགས་གཡུར་དུ་ཟ་བ་སྨིན་ཚུལ་བརྗོད་ཡོད།
མཇུག་མཐར།
སེམས་མེད་བླུན་པའི་རང་བྱུང་དང༌། །
སེམས་ལྡན་རིག་པའི་སྒྱུ་འཕྲུལ་གཉིས། །
རྒྱལ་ཕམ་ལག་ལེན་སྟེང་ནས་མངོན། །
དེའི་ཕྱིར་འཇིག་རྟེན་བྱེད་པོར་བསྔགས། །
ཞེས་ཡུན་ཅིན་རྫོང་གི་རི་ཆུ་བཅོས་བསྒྱུར་བྱས་ནས་ཐན་པའི་གནོད་འཚེ་
363



-
-
-
-
-
༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
བསལ་བ་ལ་བརྟེན་ནས་རང་བྱུང་གི་ཁོར་ཡུག་དང་ཆ་རྐྱེན་བཅོས་སྒྱུར་བྱེད་ནུས་
པའི་གནས་ལུགས་བརྗོད་པ་དང་། རྒྱ་ཆེའི་མི་དམངས་མང་ཚོགས་ནི་འཇིག་
རྟེན་བྱེད་པོ་སྟེ་འཇིག་རྟེན་གསར་སྐྲུན་བྱེད་མཁན་ཡིན་པ་བདེན་དཔང་དང་
དེར་བསྔགས་བརྗོད་མཛད་པར་མ་ཟད།
ལོ་སྟོང་ཕྲག་མང་པོར་ཐན་སྐམ་ཞིང་། །
འབངས་སྙིང་སྟོབས་ཅན་གྱིས་ཆུ་མར་བསྒྱུར། །
རང་བྱུང་ལས་རྒྱལ་བའི་དཔའ་ངར་ཐོབ། །
དོན་དེ་ཕྱིར་ཏང་ལ་བཀའ་དྲིན་ཞུ། །
ཞེས་པའི་དམངས་གླུ་དྲངས་ཏེ་ཡུན་ཅིན་རྫོང་གི་རི་ཆུ་བཅོས་བསྒྱུར་བྱེད་
པའི་བཟོ་བཀོད་བདེ་བླག་ངང་ལེགས་གྲུབ་བྱུང་བ་ནི་གུང་ཁྲན་ཏང་གི་འགོ་ཁྲིད་
འོག་རྒྱ་ཆེའི་མི་དམངས་ཀྱིས་དཀའ་སྤྱད་འབད་བརྩོན་བྱས་པའི་གྲུབ་འབྲས་
ཡིན་པར་བརྗོད་པ་དང་ཆབས་ཅིག བཟོ་བཀོད་དེ་ལེགས་གྲུབ་བྱུང་བ་དེས་
རྒྱ་ཆེའི་མང་ཚོགས་ཀྱི་རང་བྱུང་གི་གནོད་འཚེ་ལས་རྣམ་པར་རྒྱལ་ཐུབ་པའི་
དཔའ་ངར་དང་སྤོབས་པའང་ཇེ་ཆེར་བཏང་པ་བསྟན་ནས། གུང་ཁྲན་ཏང་
ལ་བཀའ་དྲིན་ཞུ་བའི་ལྷ་རྫས་འབུལ་བ་དང་རྩོམ་ཡིག་ཧྲིལ་བོའི་མཇུག་བསྡུས་པ་
རེད།
རྩོམ་ཡིག་འདིའི་ནང་དོན་ལ་དུས་རབས་ཀྱི་ཁྱད་ཆོས་ལྡན་པ་དང་བསམ་
བློའི་ཐད་སྔོན་ཐོན་གྱི་ཉིང་བཅུད་འདུས་པར་མ་ཟད། འདིའི་རྩོམ་སྟངས་
དང་སྐད་ཆ་དེང་རབས་ཀྱི་དོན་བརྗོད་ལྷུག་རྩོམ་གྱི་སྒོ་དང་བསྟུན་ཞིང་། ལུས་
ཀྱི་རྣམ་པ་ནི་《སྙན་ངག་མེ་ལོང་མའི་》ལུགས་ལྟར་ཚིགས་བཅད་ལྷུག་སྤེལ་མའི་
364



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
སྒོ་ནས་བརྩམས་ཡོད་པས། སྲོལ་རྒྱུན་དང་དེང་རབས་ཟུང་གི་ཁྱད་ཆོས་དང་
ལྡན་པའི་དོན་བརྗོད་ལྷུག་རྩོམ་ཞིག་ཏུ་སྣང་བ་ཡིན་ན་འདིས་ཀྱང་བོད་ཀྱི་དེང༌
རབས་རྩོམ་རིག་གི་འཕེལ་འགྱུར་ལ་རྨང་གཞི་ཅུང་ཟད་ལེགས་པོ་གཏིང་བ་རེད།
༩.དགེ་བཤེས་གསུང་རབ་རྒྱ་མཚོའི་རྩོམ་རིག་བརྩམས་ཆོས་བཤད་པ། དགེ་
བཤེས་གསུང་རབ་རྒྱ་མཚོ་ནི་མཚོ་སྔོན་ཞིང་ཆེན་ཧྭ་ལུང་རྫོང་གི་མངའ་ཁོངས་རི་
བོ་དན་ཏིག་གི་ཉེ་འཁོར་བ་ཡན་སྟག་ཚང་སྡེ་བར་ཡབ་སྐལ་རྡོའམ་པད་མ་བཀྲ་
ཤིས་ཀྱི་སྲས་སུ་སྤྱི་ལོ་1896 ལོར་འཁྲུངས་ཤིང་། དགུང་ལོ་བདུན་གྱི་ཚེ་བ་
ཡན་གཡུ་ཚ་དགོན་པར་ཕེབས་ནས་སློབ་གཉེར་མཛད། ལོ་གཉིས་ཀྱི་རྗེས་སུ་
ལྡི་ཚ་བཀྲ་ཤིས་ཆོངས་སྡིངས་ཀྱི་གྲྭ་སར་ཞུགས་ནས་གཞུང་བཀའ་པོད་ལྔ་ལ་
སྦྱངས་པ་དཔྱིས་ཕྱིན་པ་མཛད་ཅིང་། དགུང་ལོ་ཞེ་གཉིས་ སྟེང་ དགེ་བའི་
བཤེས་གཉེན་གྱི་མཚན་ཐོབ། དེའི་ཕྱི་ལོར་མ་པུ་ཧྥང་གིས་གདན་དྲངས་པ་
ལྟར། མཚོ་སྔོན་ཞིང་ཆེན་སྲིད་གཞུང་གི་དྲུང་ཡིག་དང་མ་པུ་ཧྥང་གི་བུའི་བོད་
ཡིག་དགེ་རྒན་མཛད། དེ་ནས་1949 ལོར་ཀྲུང་གོ་གསར་བ་ཚུགས་པ་དང་
གསར་བརྗེའི་བྱ་བར་ཞུགས་ཤིང་། སྔ་གཞུག་ཏུ་མཚོ་སྔོན་ཞིང་ཆེན་དམག་
དོན་དོ་དམ་ཨུ་ཡོན་ལྷན་ཁང་རྩོམ་སྒྱུར་ཁང་གི་ཁའོ་ཀྲང་གཞོན་པའམ་ནུབ་བྱང་
རིག་སློབ་ཨུ་ཡོན་ལྷན་ཁང་གི་ཨུ་ཡོན། ཞིང་ཆེན་སློབ་གསོ་ཐིན་གྱི་ཐིན་ཀྲང་།
ཞིང་ཆེན་རྩོམ་སྒྱུར་ཨུ་ཡོན་ལྷན་ཁང་གི་ཀྲུའུ་རིན་གཞོན་པ། ཀྲུང་གོ་ གློག་
བརྙན་བྱ་བ་བྱེད་མཁན་གྲོས་ཚོགས་ལི་ཧྲི་ཚོགས་པའི་ལི་ཧྲི། མཚོ་སྔོན་ཞིང་
ཆེན་སྐབས་དང་པོ་དང་སྐབས་གཉིས་པའི་མི་དམངས་འཐུས་མི་ཚོགས་ཆེན་གྱི་
འཐུས་མི། ཞིང་ཆེན་མི་དམངས་ཨུ་ཡོན་ལྷན་ཁང་གི་ཨུ་ཡོན། རྒྱལ་ཡོངས་
365



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
སྲིད་གྲོས་སྐབས་གཉིས་པ། བཞི་བ། ལྔ་བའི་ཨུ་ཡོན། ཞིང་ཆེན་ནང་
བསྟན་མཐུན་ཚོགས་ཀྱི་རྒྱུན་ལས་ ལི་ཧྲི། ཞིང་ཆེན་སྲིད་གྲོས་སྐབས་གསུམ་
པའི་ཨུ་ཡོན་དང་སྐབས་བཞི་བའི་ཀྲུའུ་ཞི་གཞོན་པ་བཅས་ཀྱི་འགན་བཞེས།སྤྱི་
ལོ་1982 ལོར་ཟི་ལིང་དུ་སྐུ་གཤེགས་པ་ཡིན།
ལོ་ངོ་བཅུ་ཕྲག་འགའི་རིང་ལ་ཏང་གི་སྐྱེད་སྲིང་དང་སྔོན་ཐོན་མི་རིགས་
གཞན་གྱི་ཐུགས་སྐྱེད་ལ་བརྟེན་ནས་ཁོང་གི་གཟིགས་རྒྱ་ཇེ་ཆེ་དང་མཁྱེན་རྒྱ་ཇེ་
ཡངས། དམིགས་རྒྱ་ཇེ་རིང་དུ་གྱུར་ཐོག མི་རིགས་གཞན་ལ་དཔེ་བལྟས་
ནས་སྐུ་དངོས་ཀྱི་རྩ་འཛུགས་དང་ལས་སྣ་ཁྲིད་དེ། བོད་མི་རིགས་ལ་ཉེ་བར་
མཁོ་བའི་《མཚོ་སྔོན་བོད་ཡིག་ཚགས་པར་》དང་མཚོ་སྔོན་བོད་སྐད་རླུང་འཕྲིན་
གསར་འདོན་མཛད་ཅིང༌། བོད་སྐད་ཀྱི་གློག་བརྙན་སྒྱུར་སྐྲུན་དང་བོད་ཡིག་
གི་སློབ་དེབ་སྒྱུར་རྩོམ་མཛད་པར་མ་ཟད། བོད་ཀྱི་དེང་རབས་རྩོམ་རིག་
གསར་སྤེལ་བྱེད་པར་ཡང་ཕྱག་རྗེས་མི་དམན་པ་བསྐྲུན་ཡོད། ཁོང་རང་སྐུ་ན་
ཕྲ་བའི་དུས་ནས་དགོན་པ་འགྲིམས་ཏེ་ནང་པ་སངས་རྒྱས་པའི་གཞུང་བཀའ་
པོད་ལྔ་དང་བོད་ཀྱི་རིག་གནས་མཐའ་དག་ལ་སྦྱངས་པ་དཔྱིས་ཕྱིན་པར་མཛད་
པས། བོད་ཀྱི་རིག་གནས་ལ་དགའ་ཞེན་དང་ཐུགས་འདང་རབ་ཏུ་ཆེ་ཐོག
1949 ལོར་གསར་བརྗེའི་བྱ་བར་ཞུགས་པའི་ཚུན་ལ། ཏང་གི་བྱེད་ཕྱོགས་
དང་སྲིད་ཇུས་སྣ་ཚོགས་ཐུགས་སུ་ཆུད་ཅིང་། ནང་ལོགས་ཀྱི་བཟོ་གྲྭ་སོགས་
སྔོན་ཐོན་སྡེ་ཁག་ལ་ལྟ་གཟིགས་སུ་ཕེབས་པ་ལས་བོད་མི་རིགས་ཀྱི་རྗེས་ལུས་ཀྱི་
རྣམ་པ་མངོན་པར་མཁྱེན་ཞིང༌། རྗེས་ལུས་ཀྱི་རྣམ་པ་དེ་རྩ་བ་ནས་བསྒྱུར་ཏེ་
སྔོན་ཐོན་མི་རིགས་གཞན་གྱི་རྗེས་སུ་ཆོད་དགོས་ན་ངེས་པར་རིག་གནས་སློབ་
366



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
གསོ་དང་ཚན་རིག་ལག་རྩལ་ལ་བརྟེན་དགོས་པའི་ཤེས་རྟོགས་སྔར་ལས་ཆེན་པོ་
བརྙེས་པས། དུས་དང་རྣམ་པ་ཀུན་ཏུ་བོད་ཀྱི་རིག་གནས་སློབ་གསོའི་ལས་
དོན་གཙིགས་སུ་དགོངས་ཤིང་སྐལ་ལྡན་གཞོན་ནུ་རྣམས་སྐྱེད་སྲིང་བྱེད་པར་
ཐུགས་ཁུར་ཆེན་པོ་མཛད་དེ། སྦྲ་གུར་སློབ་ཆུང་དང་གཏན་སྡོད་སློབ་ཆུང་
སོགས་སློབ་གྲྭ་སྣ་ཚོགས་འཛུགས་པ་དང༌། སྐུ་དངོས་ཀྱིས་སྣ་ཁྲིད་ནས་《སུམ་
རྟགས་མདོར་བསྡུས་》དང་། 《རྒྱ་བོད་ཧོར་གསུམ་གྱི་ལོ་རྒྱུས་མདོར་བཤད།》
《དག་ཡིག་ཉི་མའི་འོད་ཟེར་》སོགས་སློབ་དེབ་སྣ་ཚོགས་གང་ལ་གང་འཚམ་
གྱིས་རྩོམ་སྒྱུར་མཛད་པ་དང་དཔེ་ཁྲིད་གནང་བ། གང་ས་གང་དུ་བོད་རིགས་
གསར་སྐྱེས་ གཞོན་ནུ་རྣམས་ལ། རྩེ་ ལྡན་ གཞོན་ ནུའི་ གྲོགས་རྣམས་ཚུར་
གསོན་དང་། ། མཛེས་སྡུག་མེ་ཏོག་བཞད་འདྲའི་གྲོང་ཁྱེར་དུ། ། རིན་ཆེན་
ལང་ཚོ་དོན་མེད་ཆུད་གཟོན་དུ། ། མ་གཏོང་བདེ་སྐྱིད་འཚོ་བ་སྐྲུན་པའི་
སླད། ། རང་འཁྲིས་དོན་ལ་བརྩོན་པ་མ་ལྷོད་ཅིག ། ༧ ཅེས་གཞེན་སྐུལ་
མཛད་ལ། 《ང་ཡི་ཤ་ཚའི་སྙིང་གཏམ་འདི། ། སེམས་ལ་ཞོག་ ཅིག་མོས་
མཐུན་ཚོ་》ཞེས་པའི་བསླབ་བྱ་བརྩམས་པ་ལས་ཀྱང་འདི་ལྟར་གསུངས་ཡོད།
ང་དང་ཁྱོད་ཅེས་ཕྱོགས་རིས་མེད་ན་ཡང་། །
ང་ཚོ་བོད་ཀྱི་གཞུག་མ་ཡིན་པའི་ཕྱིར། །
ང་ཡིས་བལྟས་ན་རང་གི་རིག་གཞུང་ལ། །
ང་རྒྱལ་མེད་པར་སློབ་པ་གལ་ཆེ་སྙམ། །
བོད་ལ་རིག་གཞུང་མང་པོ་ཡོད་ན་ཡང་། །
བོད་ཡིག་རྩ་བ་བརྡ་སྤྲོད་འདི་ཉིད་ལ། །
엔
367



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
བོད་ཀྱི་མི་རིགས་དོན་དུ་ལེགས་སྦྱངས་ན། །
བོད་ལ་ཕན་ཐོགས་ཆེའོ་གྲོགས་པོ་ཚོ། །
རང་གིས་རང་ལ་ངེས་པར་ཤ་ཚ་ན། །
རང་བསྡད་མེད་པར་ཁོམ་པ་ཡོད་པའི་ཚེ། །
རང་གིས་ཚོད་ཀྱིས་སློབ་སྦྱོང་བྱས་གྱུར་ན། །
རང་ལ་ཕན་ཐོག་ཆེའོ་སྤུན་ཟླ་ཚོ། །
ལེགས་བཤད་བཟང་པོ་འདི་ཡི་གཞུང་དོན་ཀུན། །
ལེགས་པོ་ཞིག་ནི་མྱུར་བར་མ་ཤེས་ཀྱང་། །
ལེགས་པར་ཉན་ནས་རང་གིས་འདང་བརྒྱབ་ན། །
ལེགས་ལམ་ཤིན་ཏུ་ཆེའོ་བློ་ལྡན་ཚོ། །
ཞེས་ན་ཆུང་གཞོན་ནུ་རྣམས་བོད་ཀྱི་སུམ་རྟགས་དག་གསུམ་དང༌། སྒྲ་
སྙན་ངག ཚད་མ་སོགས་རིག་གཞུང་མང་པོ་ཁྱད་པར་དུ་རིག་གནས་ཀུན་གྱི་
རྩ་བ་ལྟ་བུར་གྱུར་པའི་བརྡ་སྤྲོད་རིག་པ་ནི་ན་གཞོན་སོ་སོ་དང་མི་རིགས་སྤྱིའི་
ཤེས་རྟོགས་ ཇེ་ མཐོར་ འཕེལ་ བའི་ ཐབས་ ལམ་ ཉག་ གཅིག་ ཡིན་ པའི་ གནས་
ལུགས་ཟབ་མོ་རྣམས་ཐོག་མའི་ཟུང་ལྡན་གྱིས་སྤྲས་ནས་གསལ་བོར་བསྟན་ཞིང་།
དེ་ལྟ་བུའི་གཞུང་ལུགས་གལ་ཆེན་རྣམས་ངེས་པར་བྱེད་པ་ལའང་སྤང་བླང་གི་
བསླབ་བྱ་འདི་ལྟར་གནང་ཡོད།
བསླབས་མ་ཐག་ནས་ཡོན་ཏན་ཐོབ་ན་འདོད། །
ཉིན་ཞིག་སོང་ཚེ་སུན་ནས་རྣམ་གཡེང་བྱེད། །
དེ་འདྲ་བྱས་ན་ཅི་ཡང་མི་ཡོང་བས། །
368



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
རྒྱུན་དུ་ཧུར་ཐག་གྱིས་ཤིག་གཞོན་ནུ་ཚོ། ། .
ཤེས་རབ་བཟང་པོའི་མཚོན་ཆ་རྣོ་ན་ཡང༌། །་
བརྩོན་འགྲུས་ལག་པའི་ཤེད་དང་མ་འབྲེལ་ན། །
གཏི་མུག་དགྲ་ཡི་མགོ་གཅོད་མི་ནུས་པས། །
ཤེས་བརྩོན་ཟུང་འབྲེལ་བྱེད་དགོས་སློབ་གྲོགས་ཚོ། །
དེ་ཕྱིར་འདིར་ཚོགས་མཐུན་གྲོགས་རྣམ་པ་ལ། །
དེ་རིང་ང་ཡིས་ཚིག་གསུམ་ཞུ་བ་འདི། །
དེ་ལ་བསམ་བློ་ཡག་པོ་གཏོང་ཤེས་ན། །
དེ་ཀུན་ཁྱོད་ཚོར་ཕན་པའི་བསླབ་བྱ་ཡིན། །
ད་སྐབས་ང་ཚོ་ལྷན་ཅིག་བསྡད་ཀྱང་རུང་། །
རྗེས་སོར་རང་རང་ལས་ཀར་སོང་ཡང་རུང་། །
མི་རྒན་ང་ཡིས་ཤ་ཚའི་སྙིང་གཏམ་འདི། ། །
རྒྱུན་དུ་སེམས་ལ་ཞོག་ཅིག་མོས་མཐུན་ཚོ། །
ཞེས་སུན་སྣང་དང་། རྣམ་གཡེང་། གཏི་མུག་སོགས་ཀྱི་དབང་དུ་མ་
གྱུར་པར་དུས་དང་རྣམ་པ་ཀུན་ཏུ་ཧུར་ཐག་དང་ཤེས་བརྩོན་ཟུང་འབྲེལ་གྱིས་
སྦྱང་དགོས་པར་བསྟན་ཡོད།
བསླབ་བྱ་འདི་ལ་མཚོན་ན་རྩོམ་པ་པོས་ཐོག་མའི་ཟུང་ལྡན་གྱི་རྒྱན་དང་
རང་བཞིན་ཚིག་གི་སྦྱོར་བ་ལ་བརྟེན་ཞིང༌། གསོན་ཉམས་ལྡན་པའི་དཔེའི་སྒོ་
ནས་སློབ་སྦྱོང་གི་ནང་དོན་དང་། དམིགས་ཡུལ། ཕན་ཡོན། བྱེད་ཕྱོགས།
དེ་མིན་སློབ་སྦྱོང་གི་བགེགས་རྐྱེན་སོགས་མཛུབ་མོས་རིས་སྟོན་མཛད་ཡོད་པ་
369



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
རེད། འདིར་ཚིག་རྒྱན་ཕུན་སུམ་ཚོགས་པས་སྤྲས་མེད་ཀྱང་རང་བྱུང་ལྷུན་
གྲུབ་ཀྱི་ངག་གི་ཕྲེང་བ་ལས་རྩོམ་པ་པོ་བོད་ཀྱི་རིག་གནས་ལ་ཐུགས་འདང་ཆེ་
ཞིང་མི་རབས་རྗེས་མར་ཞེན་ཆགས་ཟབ་པ། བོད་མི་རིགས་ཀྱི་མ་འོངས་པའི་
མདུན་ལམ་ལ་ཐུགས་ཁུར་ཆེན་པོ་མཛད་པའི་ཐུགས་དགོངས་དྲི་མ་མེད་པ་དེ་
རང་ཤུགས་ཀྱིས་མངོན་འདུག
《གྲོང་ཁྱེར་ཁྲང་ཁྲོན་གྱི་གནས་ཚུལ་ཞུ་བའི་འཕྲིན་ཡིག་》ལ་མཚོན་ནའང་
ཁོང་གིས་ནུབ་བྱང་རིག་སློབ་ཨུ་ཡོན་ལྷན་ཁང་གི་ཨུ་ཡོན་དང་། ཞིང་ཆེན་
རྩོམ་འགྱུར་ཨུ་ཡོན་ལྷན་ཁང་གི་ཀྲུའུ་རིན་གཞོན་པ་སོགས་ཀྱི་འགན་བཞེས་པའི་
ཚེ་ན་བོད་རིགས་མི་དམངས་ལ་མགྱོགས་མྱུར་དུ་རང་སྐད་ཀྱི་གློག་བརྙན་བསྟན་
ནས། རིག་གནས་འཚོ་བ་ཕུན་སུམ་ཚོགས་པོར་གཏོང་ཞིང༌། མཐོང་རྒྱུ་ཇེ་
ཡངས་དང་ཐོས་རྒྱ་ཇེ་ཆེར་གཏོང་ཆེད། སྐུ་དངོས་ཀྱིས་གློག་བརྙན་སྒྱུར་སྐྲུན་
གྱི་བྱ་བཞག་ གསར་ གཏོད་དང་ དེར་ མཛུབ་ སྟོན་ མཛད་ པ་ དང་ ཆབས་ ཅིག
རང་ཞིང་གི་གཞོན་ནུ་ཤེས་ལྡན་ཁག་ཅིག་རྩ་འཛུགས་ཀྱིས་བྱང་ཤར་ཁྲང་ཁྲོན་
གློག་བརྙན་བཟོ་སྐྲུན་ཁང་དུ་གློག་བརྙན་སྒྱུར་སྐྲུན་དང་དེའི་སྐོར་གྱི་ཤེས་པ་སྦྱང་
དུ་ཕེབས་སྐབས། ཁྲང་ཁྲོན་གྲོང་ཁྱེར་གྱི་འཛུགས་སྐྲུན་དང་དར་རྒྱས་ལ་ངོ་
མཚར་ཞིང་། གྲོང་ཁྱེར་དེའི་གློག་བརྙན་བཟོ་གྲྭའི་སྡོད་ཁང་གི་ཆ་རྐྱེན་དང་
ལོངས་སྤྱོད་ཀྱིས་ཡིད་ཚིམ་པ། རྒྱུ་རྐྱེན་དེ་དག་ལ་བརྟེན་ནས་ཏང་གི་བཀའ་
དྲིན་དྲན་ཞིང་གློག་བརྙན་སྒྱུར་སྐྲུན་གྱི་ལས་ལ་འབད་དགོས་པའི་ཐུགས་བརྙེས་
པ་བཅས་ཡིད་འགྱུར་སྣ་ཚོགས་ཀྱི་སྟོབས་ལས་ཐོན་པ་སྟེ་གནས་ཚུལ་ཞུ་རྩོམ་དུ་
བརྩམས་པ་ལེགས། དེ་ཡང་ནང་དོན་ཆ་ནས་དབྱེ་ན་དོན་ཚན་བཞིར་འདུས་
370



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
ཏེ་དང་པོར།
གཟི་ལྡན་མེས་པོའི་རྒྱལ་ཁབ་ཅེས། །
གྲགས་སྙན་འབར་བའི་བྱང་ཤར་གྱི། །
ཁྲང་ཁྲོན་མཆོག་གི་སྣོད་བཅུད་ལ། །
བསྔགས་པའི་མེ་ཏོག་སིལ་མ་འཐོར། །
ཡངས་པའི་ནོར་འཛིན་ཐིག་ལེ་འདིར། །
ངམ་གྲོག་གཡང་ས་མ་མཆིས་པར། །
ལྗོངས་ཆེན་ནམ་མཁའ་ལྟ་བུ་ལ། །
ཁང་ཁྱིམ་སྐར་ཚོགས་བཞིན་དུ་བཀྲ། །
བརྒྱད་འབུམ་ལྷག་པའི་མི་གྲངས་ཀྱིས། །
བདེ་སྐྱིད་འཚོ་བ་གསར་བའི་དཔལ། །
ལོངས་སུ་སྤྱོད་པའི་སྐལ་བ་མཆོག །
རིང་ནས་ཐོབ་པའི་རྟགས་སུ་ཆེ། །
མཚོ་དང་མཚེའུ་ཁྲོན་པ་སོགས། ། །
གཙང་མའི་ཆབ་རྒྱུན་ཤིན་ཏུ་མང༌། །
ཁྱད་པར་རང་བྱུང་འབབ་ཆུ་ནི། །
གྲོང་ཁྱིམ་ཀུན་ལ་འཁོར་མོར་ཁྱབ། །
མཚན་གྱི་མུན་སྟུག་མཐར་བྱེད་ཀྱི། །
དཀར་གསལ་གློག་གི་སྒྲོན་མེའི་ཚོགས། །
ཕན་ཚུན་འོད་ཀྱིས་འཁྱུད་པ་ཡིས། །
371



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
རྨད་བྱུང་ཉི་ཟླའི་སྣང་བ་འཛིན། །
གཡའ་རྡོ་ཤོ་བསྒྲིགས་ལྟ་བུ་དང་། །
ས་མཁྲེགས་ལྕགས་དང་ཨར་འདམ་གྱིས། །
ཤིང་རྟ་གློག་འཁོར་རླངས་འཁོར་གསུམ། །
བགྲོད་པའི་ལམ་ཆེན་སོ་སོར་བཟོས། །
གནམ་གྲུ་འཕུར་བའི་གཤོག་རླབས་དང༌། །
བཟོ་གྲྭ་འཕྲུལ་འཁོར་ཤུགས་ཀྱི་སྒྲ། །
དབྱར་གྱི་རྔ་གསང་ལྡིར་བ་བཞིན། །
འཛིན་མའི་དཀྱིལ་འཁོར་འདར་སྙམ་བྱེད། །
ཉེ་འདབ་ཀུན་ལ་མེ་འཁོར་ཚོགས། །
རི་ཕྲན་མང་པོ་ཕན་ཚུན་དུ། །
འགྲོ་བར་སྣང་བའི་འཁྲུལ་བ་སྐྱེད། །
དཔལ་སྟུག་མཛེས་ལྡན་ནོར་འཛིན་འདིར། །
བཟོ་བོས་མགོ་འདྲེན་གསར་བཅོས་ཀྱིས། །
རྫོགས་ལྡན་གསར་པའི་དཔལ་བརྒྱའི་བཅུད། །
དེ་མིན་གཞན་པ་སུ་ཡིས་སྒྲུབ། །
ཡུལ་འདིའི་བཟོ་ཞིང་ཕལ་མོ་ཆེར། །
མར་ལེའི་ལམ་སྲོལ་དཔངས་མཐོ་བས། །
སྤྱི་ཚོགས་རིང་ལུགས་ཕུན་ཚོགས་ཀུན། །
མགྲོན་དུ་འགུགས་པའི་མཐུན་རྐྱེན་ཟབ། །
372



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
བཟོ་རིག་འཕྲུལ་གྱི་ན་ཚོད་དར། །
ཚོང་ལས་རྒྱ་ཆེན་བགྲང་བར་ཡས། ། །
ཞིང་ལས་གཡུར་དུ་དུད་པའི་འབྲས། །
ཀུན་ཀྱང་མཐུན་སྒྲིལ་ཁང་གིས་བརྗིད། །
གོམ་འགྲོས་མྱུར་བའི་རྟ་ཕོ་དང་། །
བོངས་ཚོད་ཆེ་བའི་བ་ལང་ཁྱུ། །
སྐེ་ནུ་ཅན་གྱི་ར་སྐྱེས་སོགས། ། །
ཕྱུགས་རིགས་དག་ཀྱང་བགྲང་ལས་འདས། །
ཞིམ་མངར་ལྡན་པའི་ཤིང་ཏོག་དང་། །
འབྲུ་རིགས་མང་པོའི་དགའ་སྟོན་གྱིས། །
ངལ་རྩོལ་འབངས་མིའི་བཞིན་རས་ལ། །
རབ་དགའི་ཐིག་ལེ་ཅི་ཡང་སྟེར། །
སྲིད་འབྱོར་འབུམ་ཕྲག་རྒྱས་བྱེད་པའི། །
རིག་གཞུང་མཐའ་དང་གཏིང་མི་ངོམས། །
ཁྱད་པར་གློག་བརྙན་རིག་པའི་ཁུངས། །
འཇིག་རྟེན་གཞན་ལས་བརྗིད་བག་ཆགས། །
ཏཱ་ཞོ་དྲུག་གི་དགའ་ཚལ་དུ། ། །
རྣམ་མང་སློབ་གྲོགས་བུང་བའི་ཁྱུས། །
རིག་གཞུང་ཟིལ་མངར་ལ་སྤྱད་པས། །
སྔོན་འགྲོའི་འཕུར་ལྡིང་ཤིན་ཏུ་མགྱོགས། །
373



༄༅།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
སྔོ་ལྗང་རྩྭ་ཡི་ཚང་ཚིང་ཁྲོད། །
རྐང་འཐུང་འཁྲིགས་པའི་དགའ་ཚལ་དུ། །
གཞོན་ནུ་ཕོ་མོ་མང་པོའི་ཚོགས། ། །
རྟག་པར་བརྩེ་དགའི་དཔལ་ལ་རོལ། །
བཟོ་ཚོང་ལས་ཁུངས་སློབ་གྲྭ་སོགས། ་། །
ཡ་མཚན་བཟོ་དབྱིབས་བཀོད་པ་དེ། །
ལྷ་ཡུལ་གཞལ་མེད་ཕོ་བྲང་ཀུན། །
ཅིག་ཅར་ས་ལ་འཕོས་འདྲ་སྙམ། །
མདོར་ན་གསར་བརྗེའི་འཇིག་རྟེན་དུ། །
གུང་ཁྲན་རིང་ལུགས་ཉིན་བྱེད་འོད། །
འདྲེན་པའི་སྤྱི་ཚོགས་སྐྱ་རེངས་གསར། །
མྱུར་དུ་ཤར་བའི་དགེ་མཚན་རྫོགས། ། །
ཞེས་གྲོང་ཁྱེར་ཁྲང་ཁྲོན་གྱི་གཞི་ཁྱོན་མཐའ་ཡས་ཤིང་ཆུ་དང༌ གློག་གི་
མཐུན་རྐྱེན་འཛོམས་པ། འགྲིམ་འགྲུལ་བདེ་ལ་བཟོ་ཚོང་ལས་རིགས་དང་
ཞིང་ཕྱུགས་ཐོན་སྐྱེད་འཕེལ་རྒྱས་ཆེ་བ། རིག་གནས་སློབ་གསོ་དང་ཨར་ལས་
བྱ་འཕུར་བ་བཞིན་ཡར་རྒྱས་གོང་འཕེལ་དུ་འགྲོ་བ། མི་རྣམས་ཀྱི་འཚོ་བ་
བཟང་ཞིང་སྣང་བ་སྐྱིད་པ་སོགས་དགེ་མཚན་སྣ་ཚོགས་ཞིབ་ཏུ་བརྗོད་ཅིང༌།
དེ་སྤྱི་ཚོགས་རིང་ལུགས་ལམ་ལུགས་ཀྱི་ཁྱད་འཕགས་རང་བཞིན་དུ་གཟིགས་པ་
རེད།
དོན་ཚན་གཉིས་པར་ཁྲང་ཁྲོན་གློག་བརྙན་བཟོ་གྲྭའི་མཐོང་ ཐོས་ སོ་ སོ་
374
ཁྲོ་
ན་
གློ



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
.
：
|
དང་མྱངས་པ་སྣ་ཚོགས་ལུ་གུ་རྒྱུད་ལྟར་བརྗོད་པ་འདི་ལྟར།
ངེད་ཅག་ལྗོངས་དེའི་ནང་རོལ་གྱི། །
ཀྲུང་གོ་གློག་བརྙན་བཟོ་གྲྭ་ཡིས། །
རྩེ་མོར་གྱུར་པ་ཏུན་ཡིན་ཞེས། ། ་
གྲགས་པའི་བ་དན་གཡོ་བ་དེར། །
ཀ་བ་གདུང་ལྕམ་མི་མངོན་ཞིང་། །
རྡུལ་ཉག་ཙམ་ཡང་མི་དམིགས་པའི། །
རབ་གཙང་མཛེས་སྡུག་ཁང་བཟང་མཆོག །
ཆུ་ཤེལ་དྭངས་མས་སྤྲས་པ་དེར། །
དྲ་མིག་འཕྲུལ་གྱིས་ལེགས་སྦྲེལ་བའི། །
ལྕགས་ཀྱི་ཉལ་ཁྲི་མཐོན་པོའི་སྟེང་། །
མཉེན་ཞིང་འབོལ་བའི་མལ་སྟན་ལ། །
གཉིད་དང་ངལ་གསོ་ཅི་དགར་བྱེད། །
ཁང་བཟང་མཛེས་པའི་ཁོར་ཡུག་ཏུ། །
སྤང་ལྗོངས་རྩི་ཤིང་འཐུག་པོ་དང་། །
རབ་མཛེས་མིག་གི་མདངས་འཕྲོག་པའི། །
མེ་ཏོག་སྣ་ཚོགས་ཚར་དུ་དངར། །
རྨད་བྱུང་རོ་བརྒྱའི་བཅུད་ལྡན་པའི། །
བཟའ་བཅའི་བྱེ་བྲག་སྣ་ཚོགས་ཤིག །
ཉིན་རེ་བཞིན་དུ་དུས་སྟོན་བཞིན། །
375



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཅི་འདོད་རོལ་བས་ལུས་སེམས་ཚིམ། །
གཙང་ཞིང་མཛེས་པའི་ཁྲུས་རྫིས་དུ། །
བསིལ་དྲོད་སྙོམས་པའི་ཆབ་རྒྱུན་ལ། །
ལུས་ཟུང་སྐྱེད་པའི་གསོས་སུ་གྱུར། ། །
དཀར་ཡོལ་རྒྱུ་ལས་ལེགས་གྲུབ་པའི། །
རྟ་མགོ་ཅན་གྱི་གསང་སྤྱོད་ཀྱང༌། །
ཉིན་རེ་བཞིན་དུ་བྱི་དོར་བྱེད། །
དེས་ཀྱང་ཡིད་ལ་དགའ་བདེ་སྐྱེད། ། །
གཡས་གཡོན་ཉེ་བའི་ཁང་བཟང་དུ། །
ལང་ཚོ་གསར་བའི་གཞོན་ནུ་ཚིམ། །
རྟག་ཏུ་གླུ་དབྱངས་སྣ་ཚོགས་དང་། །
རོལ་ཆ་སྙན་མོས་ཉིན་མཚན་འདའ། །
ཞེས་ཁྲང་ཁྲོན་གློག་བརྙན་བཟོ་གྲྭའི་འཆི་མེད་ཁང་བཟང་ལྟ་བུའི་ཁང་
བརྩེགས་ཀྱི་ཕྱིའི་བཀོད་པ་དང་ནང་གི་སྒྲིག་སྦྱོར། རབ་མཛེས་མིག་དབང་
འཕྲོག་པའི་ཁོར་ཡུག་གི་རྣམ་པ། དགའ་སྤྲོའི་དུས་སྟོན་ལྟ་བུའི་བཟའ་བཏུང་
གི་མཐུན་ རྐྱེན། ལུས་ ཟུངས་ རྣམ་ པར་ སྐྱེད་ པའི་ འཕྲོད་ སྦྱོར་ གྱི་ ཆ་ རྐྱེན།
ཡིད་ལ་དགའ་བ་སྟེར་བའི་གསང་སྤྱོད་ཀྱི་བཀོལ་ཆས། ལུས་ཀྱི་ངལ་བ་གསོ་
བའི་ཁོར་ཡུག་གི་རོལ་རྩེད། ཡིད་ཀྱི་བརྟན་པ་འཕྲོག་པའི་གླུ་གར་གྱི་ལོངས་
སྤྱོད་སོགས་དགའ་ཞིང་ཚིམ་པའི་ཡིད་འགྱུར་དྲག་པོའི་སྟོབས་ལས་རེ་རེ་བཞིན་
གཟུགས་བརྙན་ཅན་དུ་ཐོན་པ་རེད།
376



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
དོན་ཚན་གསུམ་པར་འདི་ལྟར་བརྗོད་དོ། །
དེ་ལྟའི་མཛེས་པའི་ཡུལ་ལྗོངས་སུ། །
ལྷ་ཡི་བདེ་སྐྱིད་ལྟ་བུ་ཞིག །
རྨི་ལམ་བཞིན་དུ་མྱངས་པ་དེ། །
སྲིད་ཇུས་གསར་པའི་དྲིན་དུ་འཁུམས། །
ཞེས་ངོ་མཚར་རྨད་དུ་བྱུང་བའི་གྲོང་ཁྱེར་ཆེན་པོ་དང་། མཛེས་སྡུག་
ཡིད་དུ་འོངས་པའི་ཡུལ་ལྗོངས་སུ་དེ་སྔ་མིག་གི་སྤྱོད་ཡུལ་དུའང་སྨིན་མ་མྱོང་
བའི་ལོངས་སྤྱོད་ཕུན་སུམ་ཚོགས་པོར་རོལ་བའི་སྐལ་བ་དང་ལྡན་པ་ནི་ཀྲུང་གོ་
གུང་ཁྲན་ཏང་གི་མི་རིགས་མཐུན་སྒྲིལ་དང་གྲངས་ཉུང་མི་རིགས་ལ་རོགས་སྐྱོར་
བྱེད་པའི་སྲིད་ཇུས་གསར་པའི་བཀའ་དྲིན་དུ་རྟོགས་པ་རེད།
དོན་ཚན་བཞི་བར་རྩོམ་པ་པོས་ཏང་གི་བཀའ་དྲིན་དྲན་པ་དང་ཆབས་
ཅིག མཛད་སྤྱོད་དངོས་ཀྱི་སྟེང་ནས་དྲིན་ལན་འཇལ་བ་སྟེ་ཏང་གིས་བསྒོས་
པའི་བོད་སྐད་ཀྱི་གློག་བརྙན་སྒྱུར་སྐྲུན་གྱི་བྱ་གཞག་ལ་འབད་པའི་ཐུགས་མཉེས་
པ་སྟེ།
སྲིད་གཞུང་བཀའ་དྲིན་ནམ་མཁའི་ནོར། །
ཡིད་ཀྱི་མཁའ་ལ་རྟག་རོལ་པ། །
སྤྲོ་དགའི་པདྨ་དཀར་པོའི་འཛུམ། །
ཅིར་ཡང་བཞད་པའི་མཐུན་གྲོགས་ཚོགས། །
སུས་ཀྱང་ཡིད་ཀྱི་ཆུ་གཏེར་ལ། །
ངལ་བའི་རྙོགས་མ་མ་མཆིས་པར། །
377



--
--
-
--
-
༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
འོད་སྟོང་འབར་བའི་བྱ་བ་འདིར། །
དགའ་བའི་མེ་ལྕེ་གྱེན་དུ་སྐྱོད། །
སྔ་ན་མེད་པའི་ལས་ཀྱི་མཆོག །
ཁྱད་ནོར་ལྟ་བུ་རྙེད་པ་འདི། །
རྗེས་སུ་སྒྲུབ་པའི་ལྷག་བསམ་གྱིས། །
ནམ་ཡང་རང་ལ་སྐུལ་ལྕག་གི །
གཟི་བརྗིད་ཆེ་བའི་བྱ་བ་འདི། །
མྱུར་དུ་འགྲུབ་པའི་རེ་འདུན་ཟབ། །
ཅེས་སྐུལ་མ་དང་སྨོན་ པ་ ཅིག་ཅར་དུ་མཛད་པའི་དུས་ མཚུངས་ སུ་ སྐུ་
དངོས་ཀྱིས་ གློག་བརྙན་སྒྱུར་སྐྲུན་བྱ་གཞག་ ལ་ རྩ་ འཛུགས་དང་ མཛུབ་ སྟོན་
མཛད་པས། དུས་ཡུན་ཐུང་ཐུང་ལོ་འགའི་རིང་ལ་བྱུང་བརྗོད་གློག་བརྙན་
དང་། དངོས་བཤུས་གློག་བརྙན། ཚན་རིག་སློབ་གསོའི་གློག་བརྙན་བཅས་
བཅུ་ཕྲག་འགའ་སྒྱུར་སྐྲུན་བྱས་ཏེ། རྒྱ་ཆེའི་བོད་རིགས་ས་ཁུལ་ལ་མིག་གི་
ལོངས་སྤྱོད་མི་ཉུང་བ་ཞིག་འདོན་སྤྲོད་བྱས་པ་དང༌། བོད་ཀྱི་རིག་གནས་སྒྱུ་
རྩལ་ལས་དོན་ཁྱབ་གདལ་དུ་སྤེལ་ཞིང་མཐོར་འདེགས་བྱེད་པར་སྐུལ་འདེད་ཀྱི་
ནུས་པ་རྒྱ་ཆེན་པོ་ཐོན་པ་རེད། དེ་བས་ན་ཁོང་གི་གློག་བརྙན་སྒྱུར་སྐྲུན་གྱི་
ལས་ལ་སྐུལ་མ་མཛད་པའམ་དེ་ལེགས་པོར་གྲུབ་པའི་སྨོན་འདུན་ཞུས་པ་གང་
ཡིན་རུང་། ཐུགས་ལ་གང་ཤར་དང་ཞལ་ལ་ཅི་ཐོན་སྨྲས་པ་མིན་པར། ཏང་
གི་སྐྱེད་སྲིང་འོག་གློག་བརྙན་གྱི་རང་བཞིན་དང་ནུས་པ་དེ་སྒྱུར་སྐྲུན་བྱེད་པའི་
དགོས་པ་སོགས་མངོན་པར་རྟོགས་པ་ལས་ཐོན་པའི་ཐུགས་ཀྱི་བདུད་རྩི་དངོས་
378



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
..
.
....
...
.
-
-
-
-
-
-
ཡིན་པ་རེད། །
དགེ་བཤེས་གསུང་རབ་རྒྱ་མཚོ་མཆོག་ལ་སྙན་རྩོམ་ཧ་ཅང་མང་པོ་མེད་
ཀྱང༌། 《མཚོ་སྔོན་པོ་ལ་བསྟོད་པ་》ནི་རྗོད་བྱེད་ཀྱི་ཚིག་དང་སྒྱུ་རྩལ་གྱི་ཉམས།
བརྗོད་བྱའི་ནང་ དོན། མཚོན་བྱའི་བསམ་བློ་ གང་ གི་ ཐད་ནས་ཀྱང་དུས་
རབས་ཀྱི་ཁྱད་ཆོས་མངོན་པར་གསལ་ བའི་བརྩམས་ཆོས་ཤིག་རེད། རང་
རེའི་སྔོན་གྱི་གནས་བསྟོད་མང་ཆེས་ ཤས་ ནི་ རྩོམ་ པ་ པོ་ རང་ རང་ཡུན་ རིང་
བཞུགས་པའི་སྒོམ་གནས་སམ་འཁྲུངས་ཡུལ་གྱི་རི་ཆུ་བྱེ་བྲག་པའི་བསྟོད་པ་ཙམ་
དུ་ཟད་ཀྱང་། དགེ་བཤེས་གསུང་རབ་རྒྱ་མཚོ་མཆོག་གིས་མཚོ་སྔོན་ཞིང་གི་
མཚོན་བྱེད་ དུ་ ལྷམ་ མེར་འཁྱིལ་ བའི་ རང་ རྒྱལ་ གྱི་ སྐམ་ སའི་ མཚོའུ་ཆེ་ཤོས།
སྙན་པའི་གྲགས་པ་འཛམ་གླིང་ཁྱོན་དུ་ཁྱབ་པའི་མཚོ་ཁྲི་ཕྱོགས་རྒྱལ་མོ་དེ་བརྗོད་
བྱའི་ནང་དོན་དུ་འཁོད་པ་དང་། བསམ་ཕྱོགས་ཤིན་ཏུ་གསལ་ཞིང་གོ་རིམ་
ལྡན་པའི་སྒོ་ནས་དེར་བསྔགས་བརྗོད་ཆ་ཚང་ཞིང་གསོན་ཉམས་ལྡན་པ་ཞིག་
མཛད་ཡོད། དེ་ཡང་ཐོག་མར་འདི་ལྟར་འཁོད་ཡོད།
གནམ་སྔོན་བཞུས་པ་ལྟ་བུའི་ཆབ་ཀྱི་རྒྱུན། །
བཻཌུ་སྔོན་མོའི་ཀླུང་དུ་འཁྱིལ་བ་ལས། །
ཨ་མདོ་མཚོ་སྔོན་ཁྲི་ཕྱོགས་རྒྱལ་མོ་ཞེས། །
གྲགས་པའི་རྦ་རླབས་ཆེན་པོ་ཕྱོགས་བཅུར་གཡོ། །
མཚོ་ཆེན་དེ་ཡི་རྒྱུ་དང་ཁྱོན་གྱི་ཚད། །
ཁོར་ཡུག་རིང་པོར་ཡོངས་སུ་བགྲོད་པའི་ཚེ། །
རྟ་ཕོ་བཟང་པོས་ཉིན་ལམ་བཅོ་བརྒྱད་ཙམ། །
379



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
དགོས་ཞེས་རྩྭ་ཐང་མི་དམངས་ངག་ལས་ཐོས། །
མཚོ་ཡི་ཕྱི་རོལ་ཁོར་ཡུག་ཏུ། །
གཡུ་ཡི་སྤང་ལྗོངས་ཡངས་པ་ལ། །
རྩི་ཤིང་མེ་ཏོག་སྣ་ཚོགས་ཀྱིས། །
ཕྲ་ཚོམ་བཏབ་པ་བཞིན་དུ་མཛེས། །
ཞེས་མཚོ་ཁྲི་ཕྱོགས་རྒྱལ་མོའི་ཁྱད་ཆོས་དང་། གནས་ཡུལ། རྒྱ་ཁྱོན། །
དེའི་ ཁོར་ཡུག་ གི་ བཀོད་ པ་ སོགས་ ཡིད་ སྤྲུལ་ ཕུན་ སུམ་ ཚོགས་ པོའི་ སྒོ་ནས་
གཟུགས་སྣང་ལྡན་པ་ཞིག་མདོར་བསྟན་རྗེས། །
ནང་དུ་གསེར་ཉ་མང་པོས་གཙོས། །
སྲམ་དང་ཆུ་སྲིན་རུས་སྦལ་དང་། །
དུང་དང་ཉ་ཕྱིས་ལ་སོགས་པའི། །
སྲོག་ཆགས་མང་ཞེས་ཡོངས་སུ་གྲགས། །
ངང་ངུར་དང་ནི་ཆུ་བྱའི་རིགས། །
བཞད་དང་མཐིང་རིལ་ལ་སོགས་པའི། །
བྱ་ཚོགས་མང་པོ་རང་རང་གི། །
གཤོག་ཟུང་གྲུ་ཡིས་ཕན་ཚུན་སྐྱོད། །
མཚོ་ཡི་ལྟེ་བར་ལྷུན་ཆགས་པའི། །
རང་བྱུང་ས་འཛིན་ཆེན་པོ་ལ། །
མཚོ་སྙིང་ཞེས་པའི་གྲགས་པ་འབར། །།
རི་བོ་དེ་ཡི་ངོས་ཡོངས་སུ། །
380



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
མེ་ཏོག་འཁྲིགས་པའི་དགའ་ཚལ་གྱི། །
ཡིད་འོང་ཉམས་དགའི་ཁང་བཟང་དེ། །
ངལ་གསོའི་གནས་ལ་ཤིན་ཏུ་བཟང་། །
དེ་དང་ཉེ་འདབས་འབྲེལ་བའི་སར། །
བྱ་སྒོང་རི་ལྟར་སྤུང་བར་ཐོས། །
ཞེས་མཚོ་མོ་དེའི་ནང་གི་ཐོན་ཁུངས་དང་གནས་ཀྱི་བཀོད་པ་དང་ཁྱད་
ཆོས་སོགས་དྲང་བདེན་ཚིག་གི་ལམ་ནས་ངོ་སྤྲོད་གསལ་བོ་མཛད་པར་མ་ཟད།
གནམ་ངོ་དག་པའི་མཚན་མོ་རུ། །
མཚོ་ལ་ཟླ་གཟུགས་ཤར་བ་དང༌། །
རྒྱུ་སྐར་མང་པོ་བཀྲ་བའི་ཚེ། །
ནམ་མཁའ་ཡིན་ནམ་འཁྲུལ་བ་བསྐྱེད། །
ཅེས་ངོ་མཚར་ཞིང་འུད་ཆེན་པོའི་ཉམས་ཀྱིས་ཁྲི་ཕྱོགས་རྒྱལ་མོའི་ཁྱད་
ཆོས་ཕུལ་དུ་བྱུང་བར་བརྗོད་པས་འཛམ་གླིང་གི་ལྗོངས་རྒྱུ་བ་རྣམས་ཀྱི་ཡིད་ཀྱི་
དང་བ་འདྲེན་པའི་ལྕགས་ཀྱུར་གྱུར་ཡོད། མཚོ་སྔོན་པོའི་མཐར་འཁོར་གྱི་
མཛེས་ཤིང་བྱིན་ཆགས་པའི་རང་བྱུང་ཡུལ་ལྗོངས་དང་། དེར་གནས་པའི་རི་
སྐྱེ་སྲོག་ཆགས་དང་ཕྱུགས་རིགས་སྣ་ཚོགས་ཀྱི་འདུ་འགོད་ནི་དེ་བས་ཀྱང་ཡིད་ཀྱི་
སྤྲོ་བ་འདྲེན་པའི་དགའ་སྟོན་དུ་མངོན་པས། རྩོམ་པ་པོས་མཚོ་མོའི་ནང་རོལ་
གྱི་དཔལ་དང་ངོ་མཚར་ཞིབ་འབྲི་མཛད་རྗེས། སྨྱུ་གུའི་གོམ་ཁ་རིམ་གྱིས་མཚོ་
མོའི་ཁོར་ཡུག་ཏུ་བསྒྱུར་པ་སྟེ།
མཚོ་ཆེན་དེ་ཡི་མཐའ་སྐོར་དུ། །
381



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
་་༣
་
1
་་
དགུང་ལ་བསྙེགས་པའི་རི་བོ་དང་། །
གཙང་ཞིང་དྭངས་པའི་ཆུ་ཕྲན་སོགས། ། ། །
ཡུལ་ལྗོངས་མཛེས་པས་ཡིད་དབང་འཕྲོག །
ཁོད་སྙོམས་འཇམ་པའི་རྩྭ་ཐང་དུ། །
སུས་ཀྱང་བདག་ཏུ་མ་བཟུང་བའི། ། །
རྐྱང་དང་གླུ་བ་ཤྭ་ཡུ་མོ། །
རྣ་གཡག་དགོ་བ་ཁ་ཤུ་དང༌། །
ཝ་དང་འབྲོང་རྒོད་ལ་སོགས་པའི། ། །
རི་དྭགས་མང་པོ་བག་ཕེབས་སུ། །
ཁྱུ་ཁྱུ་བྱས་ནས་རྒྱུ་བ་ལས། །
ཡ་མཚན་ལྟད་མོ་མང་དུ་མཆིས། །
རྟ་མང་རི་དྭགས་བཞིན་དུ་བང་རྩལ་འགྲན། ། །
ནོར་རྣམས་ཕན་ཚུན་རྒྱུགས་ནས་རྭ་རྩེ་བྱེད། ། །
ར་ལུག་གནམ་དུ་མཆོང་ནས་བྲོ་གར་རྩེ། །
ལུ་གུས་འབའ་དིར་བྱས་ནས་གླུ་དབྱངས་ལེན། །
ཞེས་མཚོ་མོའི་ཕྱི་རོལ་གྱི་རང་བྱུང་བཀོད་པ་དང་འཛོམས་པ་རྣམས་དྲང་
བདེན་དང་སྒྲོ་བཏགས་ཟུང་འབྲེལ་གྱི་སྒོ་ནས་ཞིབ་ཏུ་བསྟན་ཡོད།
《མཚོ་སྔོན་ཁྲི་ཕྱོགས་རྒྱལ་མོར་བསྟོད་པ་》ནི་མཚོ་སྔོན་པོའི་ཕྱི་ནང་གི་
རང་བྱུང་བཀོད་པ་དང་ཐོན་ཁུངས་ཙམ་ངོ་སྤྲོད་པའམ་དེ་འབའ་ཞིག་ལ་བསྟོད་
པའི་ཆེད་དུ་བརྩམས་པ་མ་ཡིན་ཏེ། རྩོམ་པ་པོས་མཚོ་ཁྲི་ཕྱོགས་རྒྱལ་མོའི་ཕྱི་
382



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
ནང་གི་དཔལ་དང་ངོ་མཚར་བརྗོད་ནས་ཀློག་པ་པོའི་སྤྲོ་བ་ཀུན་ནས་འདྲེན་པ་
དང་ཆབས་ཅིག རིམ་བཞིན་མཚོ་མོ་དེའི་ཁོར་མོ་ཡུག་ཏུ་གནས་པའི་འབྲོག་
པ་མང་ཚོགས་ཀྱི་འཚོ་བ་གསར་བ་བརྗོད་པའི་ཕྱོགས་སུ་འཁོར་བ་འདི་ལྟར།
མཚོ་སྔོན་མཚོ་ཡི་ཕྱོགས་བཞི་རུ། །
གནམ་ལ་རྒྱུ་སྐར་ཤར་བ་བཞིན། ། །
འཛད་མེད་རྩྭ་ཐང་ཆེན་པོའི་ཐོག །
འབྲོག་ཁྱིམ་མང་པོས་ཡོངས་སུ་གང་། །
འབྲོག་ལ་སྤྱི་ཚོགས་རིང་ལུགས་ཀྱི། །
གསར་བརྗེ་ཆེན་པོ་བྱས་པའི་རྗེས། །
གནམ་ས་ལྟ་བུའི་གཡོ་འགུལ་གྱིས། །
གློ་བུར་འགྱུར་ལྡོག་བྱུང་བའི་ཚུལ། །
རི་ལུང་སོ་སོར་འཁྱམས་པ་ཡི། །
འབྲོག་འབངས་མཐའ་དག་མཐུན་སྒྲིལ་གྱིས། །
རྩྭ་ཆུ་འཛོམས་པའི་བདེ་ཐང་དུ། །
གཏན་ཆགས་བྱས་ནས་བདེ་བར་འཚོ། ། །
དེ་ཡིས་རྒན་བྱིས་མང་པོ་ཞིག ། །
འགྲོ་འདུག་དཀའ་ངལ་བསལ་བ་དང་། །
ཕྱུགས་ཟོག་སྔར་ལས་འཕེལ་ཆེ་བས། ། །།
ཕྱུགས་ཐོན་རྫས་ཀྱང་སྔོན་ལས་མང༌། །
ཤ་མར་གཉིས་ཀྱི་རི་བརྩིགས་ཤིང་། །
,
༈ .
*
1
，
383



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཞོ་དང་འོ་མའི་མཚོ་བསྐྱིལ་ཏེ། །
ཞིམ་མངར་འཛོམས་པའི་བཟའ་བཏུང་ལ། །
ཅི་དགར་ལོངས་སུ་སྤྱོད་བྱས་ནས། །
ཞེས་མཛེས་སྡུག་འབྱོར་ཕྱུག་ལྡན་པའི་མཚོ་སྔོན་ཁྲི་ཕྱོགས་རྒྱལ་མོའི་ཁོར་
མོ་ཡུག་གྱི་འབྲོག་སྡེ་རྣམས་མཐུན་སྒྲིལ་གཅིག་གྱུར་གྱིས་གཏན་ཆགས་ཀྱི་ཁང་བ་
དང་ཕུན་སུམ་ཚོགས་པའི་ བཟའ་བཏུང་ལ་ཅི་དགར་རོལ་པར་བསྟན་ཅིང་།
དེར་བརྟེན་ནས་སྐབས་དེར་མཚོ་སྔོན་ཞིང་གི་འབྲོག་ཕྱོགས་སུ་ཕྱུགས་ཟོག་ཐུན་
མོང་ལ་དབང་པའི་ལམ་ལུགས་བཙུགས་པ་དང་། ཕྱུགས་ལས་གཏན་ཆགས་
ཀྱི་ས་ཁུལ་བཙུགས་པའི་གནས་ཚུལ་ལ་བསྔགས་བརྗོད་བྱས་ཡོད། མཇུག་
མཐར།
རྨད་བྱུང་ཏང་གི་འགོ་འདྲེན་དང༌། །
མི་རིགས་སྲིད་ཇུས་འོད་ཟེར་འོག །
རྒྱལ་ཁབ་མི་དམངས་མང་ཚོགས་ཀྱིས། །
མཆོང་སྐྱོད་ཆེན་པོའི་རྦ་རླབས་ཀྱིས། །
ཞིང་ཕྱུགས་འབྲེལ་བའི་ཐོན་སྐྱེད་སོགས། །
སྤྱི་ཚོགས་རིང་ལུགས་འཛུགས་སྐྲུན་ལ། །
འབད་པས་བྲེལ་བ་ཆེན་པོ་དེས། །
གུང་ཁྲན་རིང་ལུགས་མྱུར་དུ་བསུ། །
ཞེས་སྐབས་དེའི་ཏང་གི་བྱེད་ཕྱོགས་དང་སྲིད་ཇུས་བཟང་པོར་བརྟེན་
ནས་ཕྱུགས་ལས་ཐོན་སྐྱེད་ལ་ཕྱོགས་ཡོངས་ནས་ཐོན་ལེགས་བྱུང་ཞིང་འབྲོག་
384
ཀྱི་་་་་



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
པའི་འཚོ་བ་སྔར་ལས་ཇེ་བཟང་དུ་སོང་བས། རྒྱ་ཆེའི་འབྲོག་པ་མང་ཚོགས་ཀྱི་
ཐོན་སྐྱེད་བརྩོན་སེམས་རབ་ཏུ་ཆེ་བ་བསྟན་པ་དང་རྩོམ་ཧྲིལ་བོའི་མཇུག་བསྡུས་
པ་རེད། མདོར་ན་སྙན་རྩོམ་འདིའི་བརྗོད་བྱའི་ནང་དོན་ལ་མཚོན་བྱེད་རང་
བཞིན་ལྡན་ཞིང་། རྩོམ་པ་པོའི་བསམ་ཕྱོགས་གསལ་ཞིང་གོ་རིམ་ཞིབ་མོའི་སྒོ་
ནས་བརྗོད་བྱའི་ནང་དོན་ཆ་ཚང་ཞིང་གཟུགས་སྣང་ལྡན་པ་ཞིག་བཀོད་པ་དང་།
རང་གི་ཕ་ཡུལ་ལ་ཐུགས་མཉེས་ཤིང་དེ་གཅེས་སུ་དགོངས་ཤིང་། སྐབས་དེའི་
ཏང་གི་བྱེད་ཕྱོགས་དང་སྲིད་ཇུས་ལ་མངོན་པར་བསྟོད་པའི་མདོ་དོན་འབུར་དུ་
ཐོན་ཞིང་མངོན་པར་གསལ་བ། མཚོ་ཁྲི་ཕྱོགས་རྒྱལ་མོའི་ཁྱད་ཆོས་དང་ཡུལ་
བཀོད་ངོ་མཚར་ཅན་ལ་ཐུགས་ཕྱོགས་ཤིང༌། དེའི་ ཐོན་ཁུངས་འཛོམས་པོ་
དང་གནས་དེའི་འབྲོག་པ་རྣམས་ཀྱི་སྔ་ན་མེད་པའི་འཚོ་བའི་ལོངས་སྤྱོད་ལ་ངོ་
མཚར་ཞིང་ཐུགས་ཚིམ་ པའི་ འགྱུར་ བ་ དྲག་པོ་ ལྡན་ པས། སྙན་རྩོམ་འདི་
བཀླགས་མ་ཐག་མཚོ་ཁྲི་ཕྱོགས་རྒྱལ་མོའི་འགྲམ་ངོགས་སུ་འབྱོར་བ་ལྟ་བུའི་སྣང་
བ་སྟེར་བ་དང༌། ཁྱད་པར་དུ་སྙན་རྩོམ་དེ་ལོ་རབས་བརྒྱད་ཅུ་བར་མི་རིགས་
སློབ་གྲྭ་ཆེན་པོ་དྲུག་གི་དེང་རབས་རྩོམ་རིག་སློབ་དེབ་ཏུ་བཀོད་ནས་ཁྲིད་སྦྱོང་
བྱས་པས། སྐབས་དེའི་གསར་སློབ་པ་རྣམས་ལ་ཤན་ཤུགས་ཟབ་མོ་ཐེབས།
སྙན་རྩོམ་དེ་དང་དེ་ལྟ་བུའི་བློ་བསྐྱེད་ལ་བརྟེན་ནས། མཚོ་སྔོན་ཞིང་ཆེན་རྩོམ་
རིག་སྒྱུ་རྩལ་ལྷན་ཚོགས་ཀྱི་ཀྲུའུ་ཞི་གཞོན་པ་གཅོད་པ་དོན་གྲུབ་ལགས་ཀྱིས་
《མཚོ་སྔོན་པོར་བསྟོད་པའི་གླུ་དབྱངས་》༧བྱ་བ་བརྩམས་ཤིང༌། མཚོ་སྔོན་མི་
རིགས་དགེ་ཐོན་ཆེད་སྦྱོང་སློབ་གྲྭའི་དགེ་རྒན་ཆེན་མོ་གཞོན་པ་བཀྲ་ཤིས་ཕུན་
ཚོགས་ལགས་ཀྱིས་《མཚོ་ཁྲི་ཕྱོགས་རྒྱལ་མོར་ཕུལ་བའི་ གླུ་དབྱངས་》9 བྱ་བ་
385



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
བརྩམས། སྙན་རྩོམ་དེ་དག་གི་རྩོམ་པ་པོ་སོ་སོ་ཡིན་པས་རྩོམ་གྱི་ཉམས་འགྱུར་
དང་སྐད་ཆའི་སྒྱུ་རྩལ་ལ་ཁྱད་པར་ཅུང་ཟད་ཡོད་རུང༌། རྩ་བའི་སྒྲིག་ཕྱོགས་
ཧ་ལམ་རྒན་གསུང་རབ་ཀྱི་སྙན་རྩོམ་དང་གཅིག་འདྲ་ཡིན་ལ། བོད་ཀྱི་དེང་
རབས་རྩོམ་རིག་དཔེ་ཚོགས་《སྤྲིན་གྱི་སྒྲ་དབྱངས་》སུ་དྲངས་པའི་བདག་གི་སྙན་
རྩོམ་《ཁྲི་གཤོག་རྒྱལ་མོའི་གླུ་དབྱངས་》ཞེས་པ་དེའང་བརྗོད་བྱའི་ནང་དོན་དང་
དེའི་སྒྲིག་རིམ་སོགས་དགེ་བཤེས་གསུང་རབ་རྒྱ་མཚོའི་《མཚོ་སྔོན་པོར་བསྟོད་
པ་》ལ་དཔེ་བལྟས་ནས་བརྩམས་པ་ཡིན། དཔེ་དེ་བཞིན་དུ་ཁོང་གི་རྩོམ་རིག་
བརྩམས་ཆོས་ གཞན་ པ་ རྣམས་ ཀྱང༌ དུས་ སྐབས་ དེའི་ བོད་ ཀྱི་ འཐུས་ ཚབ་
བརྩམས་ཆོས་ཡིན་ཏེ། དེ་དག་གིས་བོད་ཀྱི་རྩོམ་རིག་གི་སྐད་ཆ་དང་བརྗོད་
བྱའི་ནང་དོན་མང་ཚོགས་ཅན་དང་སྤྱི་ཚོགས་ཅན་དུ་འགྱུར་བར་སྣེ་ཁྲིད་ཀྱི་ནུས་
པ་བསྐྱེད་པར་མ་ཟད། སྐབས་དེའི་བོད་རིགས་མང་ཚོགས་ཀྱིས་ཏང་གི་སྲིད་
ཇུས་སྣ་ཚོགས་ངེས་ པར་བྱེད་ ཅིང་ནང་ལོགས་འཛུགས་སྐྲུན་བྱས་ པའི་གྲུབ་
འབྲས་དང་ཉམས་མྱོང་ རྒྱུས་ལོན་བྱེད་ པ། འདུ་ ཤེས་ རྙིང་བའི་ འཆིང་ རྒྱ་
དགྲོལ་ཏེ་གསར་བྱུང་བྱ་དངོས་དང་ལེན་བྱེད་པ། བོད་ཀྱི་ན་གཞོན་རྣམས་
བླུན་རྨོངས་དང་ལེ་ལོའི་དབང་དུ་མ་སོང་བར་རིག་གནས་སྤྱི་དང་ཁྱད་པར་དུ་
དེང་གི་སྔོན་ཐོན་ཚན་རིག་ལ་སྦྱངས་བརྩོན་བྱས་ནས། བོད་ཁུལ་གྱི་སྤྱི་ཚོགས་
ཕྱོགས་ཡོངས་ནས་དར་རྒྱས་སུ་འགྲོ་བར་སྐུལ་འདེད་ཀྱི་ནུས་པ་རྒྱ་ཆེན་པོ་བསྐྱེད་
པ་རེད།
386



.
.
༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
གསུམ། མཇུག་བསྡུ་བའི་གཏམ།
བཅིངས་འགྲོལ་སྔོན་དུ་བོད་རིགས་ས་ཁུལ་དུ་དབང་སྒྱུར་མི་སྣ་ནས་སེར་
སྐྱ་མང་ཚོགས་ཚང་མས་ནང་པ་སངས་རྒྱས་པའི་ཆོས་ལ་དད་པ་དང་། ཁྱད་
པར་དུ་བཙུན་པ་རབ་བྱུང་པ་རྣམས་ཀྱིས་བློ་སེམས་རྩེ་གཅིག་གིས་དེར་དད་མོས་
བྱེད་པར་མ་ཟད། སྟོན་པ་ཤཱཀྱ་ཐུབ་པའི་ལྟ་བ་སྤེལ་བ་དང་རྣམ་ཐར་སྐྱོང་
བའི་ལས་ལ་འབད་ཀྱིན་ཡོད་ པས། ཁོང་ ཚོའི་བརྩམས་ཆོས་ མང་ཆེ་ བའི་
བརྗོད་བྱའི་ནང་དོན་ཡང་སྟོན་པ་ཤཱཀྱ་ཐུབ་པས་བཀའ་ཆོས་གནང་སྐབས་ཆོས་
ཉན་པ་རྣམས་ཀྱིས་གོ་ཞིང་རྟོགས་པར་བྱ་བའི་ཕྱིར་བཏགས་པར་བྱུང་བ་གཞན་
ལས་དྲངས་ཏེ་དཔེ་རྒྱས་པར་བསྟན་པའི་རྟོགས་བརྗོད་དང༌། བཅོམ་ལྡན་
འདས་ཀྱིས་སྔོན་བསྐལ་པ་གྲངས་མེད་གསུམ་ལ་བྱང་ཆུབ་སེམས་དཔའི་སྤྱོད་པ་
སྤྱད་པར་ གྲགས་པའི་སྐྱེས་རབས་གཏམ་ རྒྱུད། སྟོན་པ་ཤཱཀྱ་ཐུབ་ པའི་རྣམ་
ཐར། དེའི་རྗེས་སུ་ འབྲངས་ པའི་སྐྱེས་བུ་དམ་པ་རྣམས་ཀྱི་རྣམ་ ཐར་ རམ་
རྟོགས་བརྗོད་སོགས་ཡིན་ལ། བརྩམས་ཆོས་དེ་དག་གི་དགོས་པ་གཙོ་བོའང་
སྟོན་པའི་ཆེ་བ་བརྗོད་ནས་དེར་དད་མོས་མེད་པ་རྣམས་ལ་དད་མོས་བསྐྱེད་པ་
དང༌། དད་མོས་ལྡན་པ་རྣམས་ཀྱི་ཡིད་ལ་དགའ་བ་བསྐྱེད་པ། འཁོར་བའི་
ཕུན་ཚོགས་ལ་སྙིང་བོ་མེད་པར་བརྗོད་ཅིང་། བྱང་ཆུབ་སེམས་དཔའི་སྤྱོད་
པར་ བསྔགས་ ནས་ མི་ རྣམས་ རྣམ་དཀར་དགེ་བའི་ ལས་ ལ་ སྐུལ་ བ་ དེ་ རེད།
བརྗོད་བྱའི་ནང་དོན་སྔོན་བྱུང་གི་གཏམ་ཡིན་པ་དང་མཚོན་དོན་བསམ་བློ་ཆོས་
387



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
་
..
ལུགས་ཀྱི་ལྟ་བ་ཡིན་པས། སྔོན་བྱུང་གི་གཏམ་ལ་ཐོས་པ་མེད་པ་དང་ཆོས་
ལུགས་ཀྱི་གཞུང་ལ་སྦྱངས་པ་མེད་པ་ཞིག་ཡིན་ཚེ། མཚོན་དོན་བདེ་བླག་གིས་
དཔྱིས་ཕྱིན་པ་ཞིག་གོ་མི་ཐུབ། ཡིན་ནའང་། ཀྲུང་གོ་གསར་བ་ཚུགས་པ་
དང་བསྟུན་ནས་སྤྱི་ཚོགས་ཀྱི་ལམ་ལུགས་དང་ཁྲིད་སྟོན་གྱི་བསམ་བློ། ཆབ་
སྲིད་ཀྱི་དགོས་པ། རྩོམ་རིག་གི་བྱེད་ཕྱོགས། ཀློག་པ་པོའི་རིམ་པ་སོགས་ལ་
འཕོ་འགྱུར་སྔ་ན་མེད་པ་བྱུང་བས། བོད་ཀྱི་རྩོམ་རིག་ལའང་ངོ་བོ་རང་བཞིན་
གྱི་འཕེལ་འགྱུར་བྱུང་བ་སྟེ། ཁྱིམ་ནས་ཁྱིམ་མེད་པར་རབ་ཏུ་བྱུང་བའི་ཆོས་པ་
རྣམས་འཇིག་རྟེན་གྱི་འཚོ་བ་དང་ཆབ་སྲིད་ཀྱི་དགོས་པ་བརྗོད་པའི་རྩོམ་པ་པོར་
གྱུར་པ་དང་། བརྗོད་བྱའི་ནང་དོན་དེ་སྔོན་བྱུང་གི་གཏམ་གཙོ་བོ་ཡིན་པ་
ནས་ད་ལྟའི་སྤྱི་ཚོགས་སྟེང་བྱུང་བའི་བྱ་དངོས་གསར་བར་འགྱུར་པ། རྩོམ་
རིག་གི་མཚོན་དོན་བསམ་བློ་ནི་ཕྱི་མའི་བདེ་བ་སྙེག་པ་ནས་ཚེ་འདིའི་བདེ་བ་
འཚོལ་བར་གྱུར་ལ། རྩོམ་རིག་གི་སྐད་ཆའང་རྟོགས་དཀའ་བའི་ཡིག་སྐད་
ནས་གོ་སླ་བའི་མང་ཚོགས་ཀྱི་སྐད་ཆ་དང་ཉེ་བར་འཕེལ་འགོ་བརྩམས་པས།
བོད་ཀྱི་རྩོམ་རིག་སྤྱི་ཚོགས་ཅན་དང་མང་ཚོགས་ཅན་དུ་འཕེལ་བར་སྣེ་ཁྲིད་ཀྱི་
ནུས་པ་རྒྱ་ཆེན་པོ་ ཐོན་ལ། བོད་ རིགས་ཀྱི་ རྩོམ་བྱུང་ལོ་རྒྱུས་ཀྱི་ངོས་ནས་
བལྟས་ན་རྩོམ་རིག་སྔོན་ཐོན་ཅན་དུ་འཕེལ་བའི་བསྐྱོགས་མཚམས་ཆེན་པོ་ཞིག་
ཀྱང་རེད། །
མཆན་འགྲེལ།
《རྗེ་བཙུན་ཤེས་རབ་རྒྱ་མཚོ་འཇམ་དཔལ་དགྱེས་པའི་བློ་གྲོས་ཀྱི་གསུང་རྩོམ་》པོད་
388



༄༅།།དུས་སྐབས་གསར་བའི་བོད་རིགས་རྩོམ་པ་པོ་གྲགས་ཅན་དང་ཁོང་ཚོའི་བརྩམས་ཆོས།
་་
དང་པོར་འཁོད་པ་ལས་མདོར་བཤུས་བྱས་པ་ཡིན།
2 3 4 《རྗེ་བཙུན་ཤེས་རབ་རྒྱ་མཚོ་འཇམ་དཔལ་དགྱེས་པའི་བློ་གྲོས་ཀྱི་གསུང་རྩོམ་》
པོད་གཉིས་པར་འཁོད་པའི་《བསླབ་བྱ་འཕགས་མཆོག་འཇམ་དཔལ་དགྱེས་པའི་འཛུམ་
ཟེར་》དུ་གསལ།
6 《རྗེ་བཙུན་ཤེས་རབ་རྒྱ་མཚོ་འཇམ་དཔལ་དགྱེས་པའི་བློ་གྲོས་ཀྱི་གསུང་རྩོམ་》པོད་
གཉིས་པའི་ཤོག་ངོས་598 པར་གསལ།
6 《དགེ་བའི་བཤེས་གཉེན་ཆེན་པོ་ཤེས་རབ་རྒྱ་མཚོ་》བྱ་བའི་ཤོག་ངོས་ 365 པར་
དྲངས་ཡོད། །
《རྗེ་བཙུན་ཤེས་རབ་རྒྱ་མཚོ་འཇམ་དཔལ་དགྱེས་པའི་བློ་གྲོས་ཀྱི་གསུང་རྩོམ་》པོད་
གཉིས་པའི་ཤོས་ངོས་540 པར་གསལ།
8 《རྗེ་བཙུན་ཤེས་རབ་རྒྱ་མཚོ་འཇམ་དཔལ་དགྱེས་པའི་བློ་གྲོས་ཀྱི་གསུང་རྩོམ་》པོད་
གཉིས་པའི་ཤོག་ངོས་538 པར་གསལ།
© 《རྗེ་བཙུན་ཤེས་རབ་རྒྱ་མཚོ་འཇམ་དཔལ་དགྱེས་པའི་བློ་གྲོས་ཀྱི་གསུང་རྩོམ་》པོད་
གསུམ་པའི་ཤོག་ངོས་530 པར་གསལ།
00 《སྙན་ངག་གི་སྤྱི་དོན་ཚིག་རྒྱན་རིག་པའི་ལྡེ་མིག་》གི་ཤོག་ངོས་13 པར་གསལ།
འ] 《གངས་ཅན་མཁས་གྲུབ་རིམ་བྱོན་གྱི་མིང་མཛོད་》དུ་གསལ།
02 03 1982 ལོའི་《སྦྲང་ཆར་》དེབ་4 པར་དྲངས་ཡོད།
04 ཁོང་གི་གསུང་རྩོམ་《བརྩེ་དུང་གི་མིག་ཆུ་》བྱ་བར་དྲངས་ཡོད།
08བོད་ཀྱི་དེང་རབས་རྩོམ་རིག་དཔེ་ཚོགས་《སྤྲིན་གྱི་སྒྲ་དབྱངས་》སུ་དྲངས་ཡོད།
་
༣，
，
་
389



༄༅།།བོད་ཀྱི་ཚིག་རྒྱན་རིག་པ་འཐུས་ཚང་དུ་
གཏོང་བའི་སྐོར་མདོ་ཙམ་གླེང་བ། །
དེ་ཡང་ཚིག་རྒྱན་ཞེས་པ་ནི། “ སྨྲ་བའི་ཚིག་རྣམས་ལ་ཡིད་དུ་འོང་བའི་
ཉམས་ཀྱི་ཁྱད་པར་བཏོན་པའི་ཐབས་” ཡིན་པ་ལྟར། སྐྱེ་བོ་སུ་ཞིག་གིས་
རང་གིས་བརྗོད་པར་འདོད་པའི་བསམ་བློ་དེ་གཟུགས་བརྙན་ནམ་དབྱངས་
ཉམས་ལྡན་པའི་སྒོ་ནས་ཕ་རོལ་པོ་ལ་སྟོན་པར་བྱེད་པའི་ཐབས་སམ་སྐད་ཆའི་
སྒྱུ་རྩལ་ཞིག་ལ་ཟེར། དེ་ནི་སྐྱེ་བོ་སུ་དང་གང་གི་རིག་པའི་སྟོབས་ལ་བརྟེན་
ནས་གློ་བུར་དུ་གསར་སྐྲུན་བྱས་པ་ཞིག་མ་རེད། མིའི་རིགས་ཀྱིས་ཕན་ཚུན་ལ་
ངག་གི་ལམ་ནས་བསམ་བློ་བརྗེ་རེས་བྱེད་ཤེས་པ་ནས་བྱུང་ཞིང་། མིའི་རིགས་
ཀྱི་འཚོ་བ་དང་། ཤེས་ རིག་ ཡིད་བྱེད་ བཅས་ འཕེལ་ རྒྱས་ སུ་ སོང་ བའི་
གོམས་སྟབས་དང་བསྟུན་ནས་དེའང་འཕེལ་རྒྱས་སུ་ཕྱིན་ཏེ་ ཕུན་ སུམ་ཚོགས་
པོར་གྱུར་པ་རེད། དེས་སྐྱེ་བོ་སུ་ཞིག་གི་ངག་གི་ཕྲེང་བ་མཛེས་པར་སྤུད་ཚེ།
རྗེ་ཙོང་ཁ་བ་ཆེན་པོས།
དོན་དང་ཚིག་གི་རྒྱན་ལ་སོགས་པ་ཡི། ། མཛེས་བྱེད་རྒྱན་གྱིས་སྤུད་
པའི་ཚིག་སྦྱོར་ཚུལ། ། སྙན་ངག་གཞུང་བཞིན་ལེགས་པར་སྦྱར་བ་ན། ། བློ་
གསལ་རྣམས་ལ་དགའ་བ་རྒྱས་པར་བྱེད། ། ཅེས་པ་ལྟར་ཕ་རོལ་ཉན་པ་པོའི་
390



-
-
་་
༄༅།།བོད་ཀྱི་ཚིག་རྒྱན་རིག་པ་འཐུས་ཚང་དུ་གཏོང་བའི་སྐོར་མདོ་ཙམ་གླེང་བ།
ཡིད་ཀྱི་དབང་བོ་ཀུན་ནས་འགུགས་པའི་ནུས་ པ་ ཐོན་ངེས་རེད། དེ་ཡང་
གསལ་པོར་བཤད་ན་སྨྲ་བརྗོད་བདེ་བའི་སྐྱེ་བོ་རྣམས་ཀྱིས་འདུ་ཚོགས་ཆེན་པོའི་
ཁྲོད་དུ་གནའ་བོའི་གཏམ་རྒྱུད་དང༌། ངག་རྒྱུན། གཏམ་དཔེ་སོགས་ལ་
སྦྱར་ནས་གཏམ་བཤད་སྐབས་ཉན་མཁན་རྣམས་ལྷིང་འཇགས་སེ། མིག་ཅེར་
རེ། འཛུམ་དམུལ་ལེར་ཉན་པ་དང་། མི་ལ་ལས་ཀུ་རེ་རྩེད་མཚར་གྱི་གཏམ་
སྨྲས་མ་ཐག་ཐམས་ཅད་འུར་ལངས་སེ་དགོད་ཁ་ཤོར་ཞིང་མི་དེར་ཁ་བདེ་རེད།
ཅེས་བསྔགས་པ་བརྗོད་ པ་ དང༌། ཡང་ན་ལ་ལས་ གཞན་ ལ་ སྡིགས་ མོའམ་
མཚང་འབྲུ་བའི་གཏམ་སྨྲས་ཚེ་ཕ་རོལ་པོ་དེ་སྤ་བཀོང་བར་འགྱུར་ཞིང་། ཚང་
མས་དེ་ལ་ཁ་བཙན་མཐོ། ཞེས་མགོ་བོ་གཡུག་གཡུག་བྱེད་པ་རྣམས་ཀྱང་ཚིག་
རྒྱན་ནམ་སྐད་ཆའི་སྒྱུ་རྩལ་ཉིད་ཀྱི་ནུས་པ་རེད། དོན་འདི་ལ་དམིགས་ནས་
འཇིགས་མེད་རིག་པའི་བློ་གྲོས་ཀྱིས་ཀྱང༌། །
མཐོང་བ་ཙམ་གྱིས་ཁོང་འཛུམ་སྤྲོ་བྱེད་ཅིང་། ། དཔེ་བྲལ་སྙན་འཇེབས་
རྣ་བའི་བཅུད་ལེན་ གང་། ། ཚིག་སྦྱོར་ རྨད་ བྱུང་ འཇོ་ བའི་ འབྱུང་ གནས་
ཆེ། ། སྙན་ངོག་ཕུལ་བྱུང་སྲིད་འདིའི་རིན་ཆེན་གཅིག ། ཞེས་ཚིག་རྒྱུན་
ཕུན་སུམ་ཚོགས་པ་སྤེལ་བའི་ངག་དམ་ པ་དེ་ ས་ སྟེང་ གི་ རིན་ པོ་ཆེ་ ཞིག་ ཏུ་
བགྲངས་པ་རེད། དེ་ལྟ་བུའི་ཚིག་རྒྱན་ལ་དབྱེ་ན་གཉིས་ཡོད་དེ། འཛམ་
གླིང་གི་མི་རིགས་གང་ཡིན་ཡང་ཚང་མར་སྨྲ་ཤེས་དོན་གོ་བའི་སྤྱི་མཚན་དང་
ལྡན་པས་མི་རིགས་སོ་སོའི་ཐུན་མོང་དུ་འདོད་པའི་ཚིག་རྒྱན་ཡོད་ལ། མི་
རིགས་སོ་སོ་སྡོད་སའི་ཡུལ་གྱི་ཆ་རྐྱེན་དང་། འཚོ་བའི་གོམས་གཤིས། སྐད་
ཡིག་གི་ཁྱད་ཆོས། བསམ་གཞིགས་གཏོང་སྟངས། མཛེས་ སྡུག་གི་ ལྟ་ བ་
391



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
-----
-
-
--
---
བཅས་མི་འདྲ་བའི་རྐྱེན་གྱིས། རང་མི་རིགས་ལས་མེད་པའི་ཐུན་མོང་མ་ཡིན་
པའི་ཚིག་རྒྱན་ཡང་ཡོད་པ་རེད། དཔེར་ན། དཔེ་རྒྱན་དང་། གཟུགས་
རྒྱན། རབ་རྟོག་གི་རྒྱུན་སོགས་ལ་མཚོན་ན་མི་རིགས་མང་ཆེ་བའི་སྐད་ལ་ཡོད་
པའི་རྒྱུན་ཡིན་ཞིང་། ང་ཚོ་བོད་ཀྱི་ཀ་རྩོམ་ལྟ་བུར་མཚོན་ན་བོད་དུ་ས་ཁྱབ་རྡོ་
ཁྱབ་ཏུ་གྱུར་པའི་ཚིག་རྒྱན་ཞིག་ཡིན་ཡང་རྒྱ་ནག་གི་སྐད་ལ་དེ་འདྲའི་ཚིག་རྒྱུན་
གཏན་ནས་མེད་པས་ཇི་མ་ཇི་བཞིན་དུ་བསྒྱུར་མི་ཐུབ་ལ། རྒྱ་གར་སྐད་དུ་ཞ་
ཟ་ཅ་ཆ་ཇ་སོགས་མེད་པས་དེར་ཡང་ཆ་ཚང་བ་ཞིག་ཐོན་ཐབས་མེད་པ་རེད།
རྒྱ་གར་གྱི་སྐད་ལ་བྱ་དཀའ་བའི་ཚིག་སྦྱོར་ཀུན་ ཏུ་ཐོན་པ་སློབ་དཔོན་དཎྜིའི་
མེས་པོ་བྷ་ར་ཝིས་ར་མ་ཡ་ཎའི་གཞུང་ཞིག་བྲིས་པར། དཀྱུས་བཞིན་བཀླགས་
པས་རྒྱལ་བོ་རཱ་མ་ཎའི་གཏམ་རྒྱུད་སྟོན་ཞིང་། མཇུག་ནས་བཟློག་སྟེ་བཀླགས་
པས་བྷ་ར་ཏའི་གཏམ་རྒྱུད་སྟོན་པ་དེ་ཡང་དོན་གོ་བདེ་ལ་ཚིག་སྙན་པར་གྲགས་
ཀྱང་། རྒྱ་ནག་དང་བོད་ཀྱི་ཚིག་སྦྱོར་ལ་དེ་འདྲ་ཞིག་ཐོན་ཐབས་མེད་པ་ས་སྐྱ་
ཀུན་དགའ་རྒྱལ་མཚན་མཆོག་གིས་《མཁས་པ་འཇུག་པའི་སྒོ་》ལས་གསུངས་པ་
བཞིན་ནོ། །《སྙན་ངག་མེ་ལོང་》གི་ལེའུ་དང་པོའི་དངོས་བསྟན་གྱི་རྒྱུན་བཅུ་
ཡང་མང་ཆེ་བ་བོད་ལ་ཇི་མ་ཇི་བཞིན་དུ་བསྒྱུར་ཐུབ་མེད་པ་རེད། དཔེར་ན།
ཤར་པའི་སྦྱར་བ་ལ། མཱ་ལ་ཏཱི་མཱ་ལཱ། ལོ་ལཱ་ལི་ཀ་ལི་ལཱ། ཞེས་པ་ནི་རྒྱ་
དཔེར་འཇམ་པའི་ཡི་གེ་རྐྱང་པ་ལ་ཡིག་རྗེས་ཁྲིད་ཅན་ཡིན་ཡང་། བོད་སྐད་
དུ། ཛཱ་ཏིའི་མེ་ཏོག་ཕྲེང་བ་ལ། ། སྲེད་པའི་བུང་བ་འཁོར་བར་བྱེད། །
ཅེས་བསྒྱུར་ན་ཕྲེང་དང་སྲིད། འཁོར་བཅས་ནི་རྩུབ་པའི་ཡི་གེ་ཡིན་པས་
འཇམ་པའི་ཡི་གེ་རྐྱང་པ་མིན་ལ། ལ་ཡིག་རྗེས་ཁྲིད་ཀྱང་བྱས་མེད་པ་ལྟ་བུ་
，
392



-
༄༅།།བོད་ཀྱི་ཚིག་རྒྱན་རིག་པ་འཐུས་ཚང་དུ་གཏོང་བའི་སྐོར་མདོ་ཙམ་གླེང་བ།
རེད། ཡང་། སྙན་པའི་ནང་གསེས་ལྔ་པ་ཚིག་ལ་བསྐོར་བའི་རྗེས་ཁྲིད་ཀྱི་
དཔེ་བརྗོད་དེ། །
ཙ་རུ་ཙཱནྡམ་སམ་བྷིརུ། བིལྤ་ལྦ་ཉིདི་མཝ་རེ།
མམྨནོ་མརྨ་ཐ་ཀླནྡ་ན། ནི་རྡ་ཡམ་ཀརྟུ་མྱ་རྱ་ཏམ།
ཞེས་པར་མཚོན་ན། ཚིག་རྐང་དང་པོར་མིང་གཞིའི་ཡི་གེ་ཙ་གཉིས་
དང༌། གཉིས་ པར་ མ་ དང་ བརྩེགས་ པ་ གཉིས། གསུམ་ པར་ ན་ དང༌ མ་
བརྩེགས་པ་གཉིས། བཞི་པར་ཡ་ཡིག་གཉིས་ཡོད་ཀྱང་། བོད་སྐད་དུ།
མཛེས་མ་མཁའ་ལ་ཟླ་བ་ཡི། ། དཀྱིལ་འཁོར་མཛེས་པའི་བདག་གི་ཡིད། །
ཡིད་སྲུབས་ ཀྱིས་ མནན་ བརྩེ་ མེད་ དུ། ། འཇོམས་ པར་ བརྩོན་ པ་ འདི་ ལ་
ལྟོས། །
ཞེས་བསྒྱུར་བས་ན་དོན་ཙམ་མ་གཏོགས་མིང་གཞི་ཡི་གེ་སྐོར་བའི་ཉམས་
ཇི་མ་ཇི་བཞིན་དུ་ཐོན་མེད་པ་ལས་ཀྱང་ཤེས་ཐུབ། དེ་བཞིན་དུ་རྒྱ་ནག་གི་
ཚིག་མཐའི་སྒྲ་རྒྱན“ # #j”ལ་མཚོན་ནའང་རྒྱ་གར་སྐད་ལ་ཇི་མ་ཇི་བཞིན་དུ་
ཐོན་ཐུབ་མིན་མི་ཤེས་རུང༌། བོད་ཀྱི་སྐད་ལ་གཏན་ནས་ཐོན་ཐབས་མེད་པ་
རེད།
ཡང་། ད་ལྟ་དར་ཁྱབ་ཆེ་བའི་རང་མོས་སྙན་ངག་གི་ངོས་ནས་བརྗོད་
ནའང་དེ་བཞིན་ཏེ། 《ལང་ཚོའི་རྦབ་ཆུ་》ལས།
དཔྱིད་གསུམ་མཁའ་ནས་བབས་པའི་ཆར་ཆུ།
དབྱར་གསུམ་ས་ནས་བརྡོལ་བའི་ཆུ་མིག
སྟོན་གསུམ་སད་དང་སེར་བའི་སྙིང་བཅུད།
393



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
-
--
དགུན་གསུམ་གངས་དང་ཁ་བའི་ཡང་བཅུད། །
གཞན་ཡང་། །
གངས་ཆུ—རྫ་ཆུ—གཡའ་ཆུ—ནགས་ཆུ—ན་ཆུ—རི་ཆུ—ལུང་ཆུ—
ཕུ་ཆུ—མདའ་ཆུ—
མདོར་ན། །
བཀྲ་ཤིས་པའི་ཆུ།
—དགེ་ལེགས་འབྱུང་བའི་ཆུ།
—དོན་འགྲུབ་པའི་ཆུ། །
ཡན་ལག་བརྒྱད་ལྡན་གྱི་ཆུ།
—ཕུན་སུམ་ཚོགས་པའི་ཆུ་སྟེ།
ཆུ་ཕྲན་མི་གཅིག་བརྒྱ་དང་བརྒྱད།
ཆུ་སྣ་མི་གཅིག་ཁྲི་མ་འབུམ། །
ཁྱེད་ནི་མཐུན་སྒྲིལ་གྱི་ཆུ་ཞིག་ཡིན་པས།
གཡང་གཟར་གྱི་བྲག་ལས་འབབ་པར་ཕོད།
ཁྱེད་ནི་ཡོངས་འདུས་ཀྱི་ཆུ་ཞིག་ཡིན་པས།
ངམ་རོང་གི་གཡང་ལས་མཆོང་པར་སྤོབས།
ཞེས་པ་ལྟ་བུར་མཚོན་ན། རྩོམ་པ་པོས་རང་གི་བརྗོད་དོན་མཚོན་བྱེད་
དེ། རྦབ་ཆུའི་རང་བཞིན་དང་བྱེད་ནུས་ནན་ཏན་དུ་བརྗོད་པའི་ཆེད་དུ་ཚིག་
བར་བརྒྱུད་ཅན་དང༌། ཚེག་བར་གཉིས་ཅན། ལྔ་ཅན། དགུ་ཅན་སོགས་
ཚིག་གི་རྣམ་པ་མི་འདྲ་བ་དུ་མ་གཅིག་རྗེས་གཅིག་ལ་སྟར་དུ་བརྒྱུས་པ་བཞིན་
394
:



“
| པའི་
fo
༄༅།།བོད་ཀྱི་ཚིག་རྒྱན་རིག་པ་འཐུས་ཚང་དུ་གཏོང་བའི་སྐོར་མདོ་ཙམ་གླེང་བ།
བསྒྲིགས་ཏེ་བརྗོད་པ་རེད། རྒྱ་ནག་གི“F EE”ཟེར་བའི་(ཕྲེང་བའི་རྒྱན）ཚིག་
སྦྱོར་འདི་ལྟ་བུ་《སྙན་ངག་མེ་ལོང་》མར་མཚན་ཉིད་མཚན་གཞི་དང་བཅས་པ་
གསལ་པོར་བསྟན་མེད་ཀྱང་། རང་རེ་བོད་ཀྱིས་སྔར་ནས་སྤྱོད་ཀྱིན་ཡོད་པ་
《དཔྱིད་ཀྱི་རྒྱལ་མོའི་གླུ་དབྱངས་》སུ།
ངེད་རང་གཉིས་པོ་ཁྱད་པར་ཆེ།
ང་ནི་དགེ་འདུན་ཚལ་བ་ཡིན།
དགའ་བདེ་དཔལ།
བློག་བདེ་དཔལ། །
སྐྱིད་པའི་དཔལ།
ད་ལྟ་ཚལ་བའི་དགའ་བདེ་དཔལ།
ཞེས་མགོན་དགའ་བདེ་དཔལ་གྱིས་བླངས་པའི་གླུ་བཀོད་པ་ལས་མངོན་
པར་མཚོན། རྒྱུ་མཚན་འདིར་དམིགས་ནས་བློ་མཐུན་སངས་རྒྱས་ཀྱིས་ཚིག་
སྦྱོར་འདིར་ཕྲེང་བའི་རྒྱན་ཞེས་བཏགས་ཡོད་པ་《བོད་ཀྱི་ཚིག་རྒྱན་རིག་པའི་སྒོ་
འབྱེད་འཕྲུལ་གྱི་ལྡེ་མིག་》2)ཏུ་གསལ།
ཡང་། 《ལང་ཚོའི་རྦབ་ཆུ་》ལས།
ཁྱེད་ལ་གསར་བྱུང་གི་ཆུ་སྣ་བསྡུ་བའི་སྤོབས་པ་དང་ལྡན་པས།
ཁྱེད་ཀྱི་བློ་རྒྱ་ཆེ་ཞིང་ལུས་སྟོབས་དར་ལ་ཟིལ་ཤུགས་ཆེ།
ཁྱེད་ནི་ཁེངས་པ་སྤངས་ཤིང་དྲེགས་པའི་དྲི་མ་མེད་པས།
ཁྱེད་ཀྱི་བཞུར་རྒྱུན་རིང་ལ་འབབ་རྒྱུན་དྲག
ཁྱེད་ལ་སྙིགས་མ་འདོར་ཞིང་སྙིང་བཅུད་གཞིབ་པའི་ནུས་པ་དང་ལྡན་
395



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
༈
，，
3s
་
་
་
པས། །
ཁྱེད་ཀྱི་ལུས་སེམས་གཙང་ལ་ལང་ཚོའི་དཔལ་ཡོན་རྒྱས།
ཞེས་པ་ལྟ་བུར་མཚོན་ན་བཀླགས་མ་ཐག་སེམས་མེད་རབ་རྟོག་གི་རྒྱན་
ཡིན་པ་ཤེས་ཐུབ་ཅིང་།
གསན་བྱུང་ངམ་—རྦབ་ཆུ་ལགས།
བོད་གངས་ཅན་གྱི་གཞོན་ནུ་རྣམས་ཀྱི་དྲི་བ་འདི་དག་ཁྱེད་ཀྱིས་གསན་པ་
ཨེ་བྱུང་།
སྙན་ངག་གི་རྟ་མཆོག་སྐོམ་པས་གདུངས་ན་ཇི་ལྟར་བྱ།
སྡེབ་སྦྱོར་གྱི་གླང་ཆེན་ཚ་བས་གཙེས་ན་ཇི་ལྟར་བྱ།
མངོན་བརྗོད་ཀྱི་སེང་གེ་དྲེགས་པས་གཟིར་ན་ཇི་ལྟར་བྱ།
ཟློས་གར་བུ་ཆུང་དྭ་ཕྲུག་ཏུ་ལུས་ན་ཇི་ལྟར་སྐྱོང་།
སྐར་རྩིས་ཀྱི་ཕ་ཤུལ་སྟོང་པར་ལུས་ན་སུ་ཡིས་འཛིན།
ཚན་རིག་གི་གཞོན་ནུ་མག་པར་ལེན་ན་བསུ་བ་ཇི་ལྟར་བགྱིད།
ལག་རྩལ་གྱི་བུ་མོ་བག་མར་བསུ་ན་ཁྱོ་བོ་སུ་ཡིས་བྱ།
ཞེས་པར་མཚོན་ན། སེམས་མེད་རབ་རྟོག་དང་གཟུགས་རྒྱན་གཉིས་
སྤེལ་བར་བྱས་ཡོད་པ་ལྟ་བུ་རེད། ཚིག་སྦྱོར་དེ་དག་བོད་ཀྱི་བསམ་གཞིགས་
གཏོང་སྟངས་དང་སྐད་ཀྱི་ཁྱད་ཆོས་དང་མཐུན་པས། བརྗོད་བདེ་ལ་བརྗོད་
བྱའི་དོན་ཡང་ཕལ་ཆེར་བདེ་བླག་གིས་རྟོགས་ཐུབ་པ་རེད།
ཡིན་ནའང་སྙན་ངག་ཁག་གཅིག་གི་ཚིག་སྦྱོར་ནི་མི་རིགས་གཞན་གྱི་ཐུན་
མོང་མ་ཡིན་པའི་བསམ་གཞིགས་གཏོང་སྟངས་དང་སྐད་ཀྱི་སྒྱུ་རྩལ་ལྟར་བོད་
396



༄༅།།བོད་ཀྱི་ཚིག་རྒྱན་རིག་པ་འཐུས་ཚང་དུ་གཏོང་བའི་སྐོར་མདོ་ཙམ་གླེང་བ།
ཡིག་གིས་བྲིས་པ་ཡིན་ པས། མི་རིགས་དེའི་འཚོ་ བའི་གོམས་ གཤིས་དང་།
བསམ་གཞིགས་གཏོང་སྟངས། སྐད་ཡིག་སོགས་ལ་གོམས་པའི་མི་ཞིག་ཡིན་
ཕྱིན་སྙན་ངག་དེ་རིགས་ལ་གོ་ རྒྱུའི་དོན་དང་ཉམས་སུ་མྱོང་རྒྱུའི་སྒྱུ་རྩལ་ཞིག་
ཡོད་སྲིད་ཀྱང་། དེ་ལས་ལྡོག་པའི་མིས་བཀླགས་ན་བསྒྱུར་མ་ཙམ་ལ་གོ་བ་
ལས་དེའི་སྒྱུ་རྩལ་རང་བཞིན་རྟོགས་མི་ཐུབ་ལ། བསྟན་བྱའི་དོན་ཡང་གསལ་
པོ་ཞིག་ཤེས་དཀའ་བ་རེད། དཔེར་ན།
འཇིག་རྟེན་དང་མི།
ཤོག་དཀར་དང་ནག་ཐིག་
ཅེས་པའི་སྙན་ངག་འདི་ལ་མཚོན་ན་ཁོ་ཚོའི་མི་རིགས་སམ་ཡང་ན་སྔོན་
ཐོན་མི་རིགས་གཞན་གྱི་སྐད་དང་ཡི་གེར་བསྒྱུར་ཚེ། སྙན་ངག་ཕུལ་དུ་བྱུང་བ་
ཞིག་ཡིན་སྲིད་ཀྱང་། ང་ཚོ་བོད་ཀྱི་སྣང་ངོར་ཨུ་རུ་སུའི་སྙན་ངག་པ་ཆེན་པོ་ཕུ་
ཞི་ཅིན་གྱིས། རྩོམ་རིག་གི་མི་རིགས་ཀྱི་ཁྱད་ཆོས་ནི། རང་གི་མི་རིགས་དེ་
དགའ་ཞིང་བློ་ངོར་འབབ་པའི་ཁྱད་ཆོས་དེའི་རིགས་ཡིན། ཁྱད་ཆོས་དེ་དག་
མི་རིགས་གཞན་དག་གི་མཐོང་སྣང་ལ་ཡོན་ཏན་མ་ཡིན་པའམ་སྐྱོན་ལྟར་སྣང་
ངོ༌། ། ཞེས་པ་ལྟར་བོད་ཀྱི་སྙན་ངག་ལེགས་པོ་ཞིག་ཡིན་པའི་སྙམ་པ་སྐྱེ་དཀའ་
བ་རེད། །
ཡང་མི་རིགས་སོ་སོའི་མཛེས་སྡུག་གི་ལྟ་བ་མི་འདྲ་བའི་རྐྱེན་གྱིས་དེ་མཚོན་
བྱེད་ཀྱི་དཔེའང་མི་འདྲ་བ་རེད། དཔེར་ན། རྒྱ་གར་བས་མིག་སྔོན་པོ་
མཛེས་པར་ལྟ་ བའི་ དབང་ གིས་གཞོན་ནུ་མ་རྣམས་ཀྱི་མིག་ མཛེས་ པའི་ དཔེ་
ལའང་། མིག་དག་ཨུཏྤལ་སྔོན་པོ་བཞིན། ཞེས་ཨུཏྤལ་སྔོན་པོ་འགོད་ཀྱང་།
397



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ང་ཚོ་བོད་ནི་དེ་ལྟ་མ་ཡིན་ཏེ་མིག་ནག་པོ་མཛེས་པར་ལྟ་བ་ཡིན། ང་ཚོ་བོད་
ཀྱིས་གཅན་གཟན་ལས་ཆེས་བཙན་ཞིང་འགྲན་ཟླ་བྲལ་བ་ནི་སེང་གེ་ཡིན་པར་
བསམ་པས། རྒྱལ་པོ་སོགས་ཁྱུ་མཆོག་གི་དཔེར་རྟག་ཏུ་སེང་གེ་འགོད་ཀྱང་།
རྒྱ་ནག་པས་དེ་ལས་ལྡོག་སྟེ་སྟག་ཡིན་པར་བསམ་ཞིང་འགྲན་ཟླ་མེད་པའི་དཔེར་
ཡང་དེ་འགོད་པ་ལྟ་བུ་རེད། མི་རིགས་སོ་སོ་ཚང་མར་མི་རིགས་སྤྱི་ལ་ཁྱབ་
པའི་ཐུན་མོང་གི་ཚིག་རྒྱན་ཞིག་དང་མི་རིགས་རང་རང་ལས་མེད་པའམ་ཡང་ན་
ཁྱབ་ཆུང་བའི་ཐུན་མོང་མ་ཡིན་པའི་ཚིག་རྒྱུན་ཡོད་པའི་རྐྱེན་གྱིས། མི་རིགས་
སོ་སོའི་རྩོམ་རིག་ལའང་ཐུན་མོང་གི་ཁྱད་ཆོས་དང་ཐུན་མོང་མ་ཡིན་པའི་ཁྱད་
ཆོས་རེ་བྱུང་ཞིང་། ང་ཚོས་རྟག་ཏུ་རྩོམ་རིག་གི་མི་རིགས་ཀྱི་ཁྱད་ཆོས་ཟེར་བ་
ནི་གཙོ་བོ་མི་རིགས་རང་རང་གི་ཐུན་མོང་མ་ཡིན་པའི་ཚིག་རྒྱན་དང་སྐད་ཡིག་
ལ་བརྟེན་ནས་བརྩམས་པའི་རྩོམ་ཡིག་གི་ཁྱད་ཆོས་ལ་ཟེར་བ་རེད། དེས་ན་
བོད་ཀྱི་ཁྱད་ཆོས་ལྡན་པའི་རྩོམ་ཡིག་ཅིག་འབྲི་དགོས་ན། ངེས་པར་དུ་བོད་
རང་གི་ཐུན་མོང་མ་ཡིན་པའི་ཚིག་རྒྱན་ཕུན་སུམ་ཚོགས་པོར་བརྟེན་དགོས་པ་
ཀུན་གྱིས་མཁྱེན་གསལ་རེད།
རང་རེ་བོད་ནི་ལོ་ངོ་ཁྲི་ཕྲག་དུ་མའི་སྔོན་ལ་ཡར་ལུང་གཙང་བོའི་རྒྱུད་དུ་
སྤྲ་དང་བྲག་སྲིན་མོ་གཉིས་འདུས་པ་ལས་མཆེད་པའི་གདོད་མའི་མི་རིགས་ཤིག་
ཡིན་ཞིང་། དུས་ཡུན་རིང་པོར་འཛམ་གླིང་ཟླུམ་པོའི་ཡང་རྩེ་མཚོ་བོད་མཐོ་
སྒང་དུ་ཐོན་སྐྱེད་ངལ་རྩོལ་བྱེད་ཅིང་འཚོ་བ་རོལ་བས་མི་རིགས་གཞན་དང་མི་
འདྲ་ བའི་ འཚོ་ བའི་ གོམས་ གཤིས་ དང་། བསམ་ གཞིགས་ གཏོང་ སྟངས།
སྐད་ཆ་སོགས་བྱུང་བར་མ་ཟད། ཐུན་མོང་དང་ཐུན་མོང་མ་ཡིན་པའི་ཚིག་
，
*
398



་，
མ
༄༅།།བོད་ཀྱི་ཚིག་རྒྱན་རིག་པ་འཐུས་ཚང་དུ་གཏོང་བའི་སྐོར་མདོ་ཙམ་གླེང་བ།
རྒྱུན་ཡང་ཕུན་སུམ་ཚོགས་པ་ཞིག་བྱུང་ཡོད་པ་རེད། འོན་ཀྱང་བློ་ཕངས་པ་
ཞིག་ནི་ད་ལྟའི་བར་དུ་བོད་རང་གི་ཁྲོད་དུ་ཚིག་རྒྱན་དེ་དག་གཅིག་ཏུ་བསྡུས་
ཤིང་ཚུལ་ཇི་ལྟར་སྦྱོར་བའི་རིགས་པའི་གཞུང་ལུགས་རྩོམ་མཁན་ཞིག་མ་བྱུང་བ་
དེ་རེད། སྤྱི་ལོའི་དུས་རབས་བཅུ་གསུམ་པའི་སྐབས་སུ་ས་སྐྱ་གོང་མ་ཀུན་
དགའ་རྒྱལ་མཚན་དང་། འགྲོ་མགོན་འཕགས་པ། ལོ་ཙཱ་བ་ཤོང་སྟོན་རྡོ་རྗེ་
རྒྱལ་མཚན་སོགས་ཀྱི་བཀའ་དྲིན་ལས་རྒྱ་གར་ གྱི་ཚིག་རྒྱན་ རིག་ པའི་བསྟན་
བཅོས་《སྙན་ངག་མེ་ལོང་》བོད་ལ་བསྒྱུར་བ་དང་། ཕྱིས་སུ་དཔང་ལོ་ཙཱ་བ་བློ་
གྲོས་བརྟན་པ་དང་། ཞ་ལུ་ལོ་ཙཱ་བ་ཆོས་སྐྱོང་བཟང་པོ། ཀརྨ་སི་ཏུ་བསྟན་
པའི་ཉིན་བྱེད་བཅས་ཀྱིས་རྒྱ་དཔེ་རྙིང་པ་དང་གཏུགས་ཏེ་དག་པར་བཅོས་ཤིང་
མཆན་འགྲེལ་བརྩམས་པ་ལ་བརྟེན་ནས། རྒྱ་གར་དང་བོད་གཉིས་ཀར་ཐུན་
མོང་དུ་ཡོད་པའི་ཚིག་རྒྱན་ཏེ། རང་བཞིན་བརྗོད་པའི་རྒྱན་དང༌། དཔེ་
རྒྱུན། གཟུགས་རྒྱན། གསལ་བྱེད་ཀྱི་རྒྱན། བསྐོར་བའི་རྒྱན། འགོག་
རྒྱན། དོན་གཞན་བཀོད་པའི་རྒྱན། ལྡོག་པ་ཅན་གྱི་རྒྱུན། སྲིད་པ་ཅན་
གྱི་རྒྱན། བསྡུས་ བརྗོད་ ཀྱི་ རྒྱན། ཕུལ་ བྱུང་ བརྗོད་ པའི་ རྒྱན། རབ་
བཏགས་ཀྱི་རྒྱུན། རྒྱུའི་རྒྱུན། ཕྲ་མོའི་རྒྱུན། རྣམ་གྲངས་བརྗོད་པའི་རྒྱན།
ཀུན་ཕན་གྱི་རྒྱན། རྒྱ་ཆེ་བའི་རྒྱུན། ཁྱད་པར་བརྗོད་པའི་རྒྱན། མཚུངས་
སྦྱོར་ གྱི་ རྒྱན། སྦྱར་ རྒྱན། (བོད་ ལ་ ཁྱབ་ ཤིན་ ཏུ་ ཆུང་)འགལ་ བའི་ རྒྱན།
སྐབས་མིན་བསྟོད་པའི་རྒྱན། ཟོལ་བསྟོད་ཀྱི་རྒྱན། ངེས་བསྟན་ གྱི་ རྒྱན།
ལྷན་ཅིག་བརྗོད་པའི་རྒྱན། ཡོངས་བརྗེས་ཀྱི་རྒྱུན། ཤིས་པའི་རྒྱན། རབ་
སྤེལ་གྱི་རྒྱུན། དགོངས་པ་ཅན་གྱི་རྒྱུན་བཅས་དང༌། སྒྲ་རྒྱན་དང་གབ་ཚིག་
་ ་
་
399



འ
*
，
༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།་
གི་རྒྱུན་མང་པོར་མིང་དང་དེ་ཇི་ལྟར་སྦྱོར་བའི་རིགས་པའི་གཞུང་ལུགས་ཡོད་
པར་གྱུར་ཀྱང་། 《སྙན་ངག་མེ་ལོང་》དུ་མ་འདུས་པའི་བོད་ཀྱི་ཐུན་མོང་མ་
ཡིན་པའི་ཚིག་རྒྱན་མང་པོ་ཞིག་ད་ལྟའི་བར་དུ་རང་གི་ཚིག་རྒྱན་རིག་པའི་བང་
མཛོད་དུ་མ་ཚུད་པར་མིང་མེད་བདག་མེད་དུ་ལུས་ཡོད། དེར་རྟེན་ང་ཚོས་རྒྱ་
གར་གྱི་《སྙན་ངག་མེ་ལོང་》ལ་སློབ་སྦྱོང་དང་ཞིབ་འཇུག་བྱེད་ པ་ དང་དུས་
མཚུངས་སུ་བོད་རང་གི་ཐུན་མོང་མ་ཡིན་པའི་ཚིག་རྒྱན་མཆོག་ཏུ་གྱུར་པ་དེ་
དག་བོད་ཀྱི་ཚིག་རྒྱན་རིག་པའི་བང་མཛོད་དུ་དྲངས་ཏེ་གཞུང་ལུགས་ཀྱི་སྟེང་
ནས་དེའི་མཚན་ཉིད་དང་སྦྱོར་སྟངས་གཏན་ལ་ཕབ་ནས་བོད་ཀྱི་ཚིག་རྒྱན་རིག་
པ་འཐུས་ཚང་དུ་གཏོང་རྒྱུ་ནི། ང་ཚོ་རྗེས་རབས་པ་རྣམས་ཀྱི་ཕྲག་པར་བབས་
པའི་ལོ་རྒྱུས་ཀྱི་ལས་འགན་གལ་ཆེན་ཞིག་ཡིན་ལ། བོད་ཀྱི་རྩོམ་རིག་འཕེལ་
རྒྱས་སུ་གཏོང་རྒྱུར་ཉེ་བར་མཁོ་བའི་རྒྱུ་རྐྱེན་གཙོ་བོ་ཞིག་ཀྱང་རེད། བོད་ལ་
མི་རིགས་རང་གི་ཁྱད་ཆོས་ལྡན་ཞིང་འཐུས་སྒོ་ཚང་བའི་ཚིག་རྒྱན་རིག་པ་ཞིག་
ཡོད་ན་ད་གཟོད་རྩོམ་དྲི་དང་མར་དྲི་བྲོ་བའི་ཐུན་མོང་མ་ཡིན་པའི་བརྩམས་
ཆོས་ཁྱད་དུ་འཕགས་པ་མང་པོ་ཐོན་ཞིང་བོད་ཀྱི་རྩོམ་རིག་ལ་སྔ་ན་མེད་པའི་
འཕེལ་རྒྱས་ཆེན་པོ་འབྱུང་ངེས་པ་ནི་《སྙན་ངག་མེ་ལོང་》བོད་དུ་བསྒྱུར་བའི་
འབྲས་བུ་ལས་མངོན་པར་གསལ།
ཡིན་ནའང༌། ད་ལྟའི་འཕེལ་ཕྱོགས་ཤིག་ལ་སྔོན་ཐོན་མི་རིགས་གཞན་
གྱི་རིག་གནས་དང་རྩོམ་གཞུང་ལ་ཅུང་ཟད་གོམས་པའི་གཞོན་དར་ཁག་ཅིག་གི་
བློ་གྲོས་ཀྱི་གོམ་ཁ་ནི། མི་རིགས་གཞན་གྱི་རྩོམ་ལུགས་དང་། སྐད་ཆའི་ཁྱད་
ཆོས། བསམ་གཞིགས་གཏོང་སྟངས་བཅས་ལྟར་རང་མོས་སྙན་ངག་རྩོམ་པའི་
400



..་
：
-
༄༅།།བོད་ཀྱི་ཚིག་རྒྱན་རིག་པ་འཐུས་ཚང་དུ་གཏོང་བའི་སྐོར་མདོ་ཙམ་གླེང་བ།
ཕྱོགས་ལ་འཁོར་བ་ལས། བོད་རང་གི་ཐུན་མོང་མ་ཡིན་པའི་ཚིག་རྒྱན་མཆོག་
ཏུ་གྱུར་པ་རྣམས་སྡུད་ལེན་བྱེད་རྒྱུ་དེ་ཡིད་ལའང་དྲན་གྱི་མེད་པ་རེད། ད་
དུང་ལ་ལ་ཞིག་གིས་《སྙན་ངག་མེ་ལོང་》གིས་དེང་རྩོམ་ལ་མཛུབ་ཁྲིད་བྱེད་མི་
ཐུབ་པ་དང༌། 《སྙན་ངག་མེ་ལོང་》ལྟར་བརྩམས་པའི་སྙན་ངག་མི་རིགས་
གཞན་གྱི་ སྙན་ངག་ ལྟར་གྱེར་འདོན་བྱེད་མི་ བདེ་ཟེར་ཏེ། 《སྙན་ངག་མེ་
ལོང་》དེ་རྩ་བ་ནས་རྩིས་མེད་དུ་གཏོང་བ་རེད། རྩོམ་སྲོལ་རྙིང་པའི་འཆིང་རྒྱ་
ལས་གྲོལ་ཏེ་མི་རིགས་གཞན་གྱི་ལེགས་ཆ་སྡུད་ལེན་བྱེད་པ་ནི་སྤྱིར་བཤད་ན་
གནས་ཚུལ་ལེགས་པོ་ཞིག་ཡིན་ལ་བྱ་དངོས་འཕེལ་རྒྱས་ཀྱི་ཆོས་ཉིད་དང་ཡང་
མཐུན་པ་ཞིག་ཡིན་མོད། མཐའ་གཅིག་ཏུ་མི་རིགས་རང་གི་ཡོད་ཚད་རྗེས་
ལུས་སུ་བརྩི་ཞིང་སྔོན་ཐོན་མི་རིགས་གཞན་གྱི་ཡོད་ཚད་སྔོན་ཐོན་དུ་མཐོང་བ་
དང་། དབྱེ་འབྱེད་དང་བླང་དོར་མེད་པའི་སྒོ་ནས་སྔོན་ཐོན་མི་རིགས་གཞན་
གྱི་ཚིག་རྒྱན་རིག་པ་ལྟར་གསར་རྩོམ་བྱེད་པ་ནི་གནའ་བོའི་དུས་སུ་རང་རེ་བོད་
ཀྱིས་མཐའ་གཅིག་ཏུ་རྒྱ་གར་ལ་ཡིད་སྨོན་བྱེད་པ་དང་། ཡོད་ཚད་རྒྱ་གར་
དང་བསྟུན་གང་ཐུབ་བྱེད་པ་དང་ཀུན་ནས་མཚུངས་པ་མིན་ནམ། བསམ་བློ་
དེ་དང་དེའི་རྗེས་སུ་འབྲངས་པའི་བརྩམས་ཆོས་ནི་རྒྱ་གར་གྱི་སྦྱར་བའི་རྒྱུན་
དང་། བྱ་དཀའ་བའི་རྒྱན། 《སྙན་ངག་མེ་ལོང་》གི་དངོས་བསྟན་གྱི་རྒྱན་
ལེའུ་དང་པོ་བཅས་ཀྱི་མཚན་ཉིད་ལྟར་བོད་ཡིག་གིས་བྲིས་པ་དང་འདྲ་སྟེ། ལོ་
བརྒྱ་ཕྲག་དུ་མ་འགོར་ཡང་བོད་མི་རིགས་ཀྱིས་དང་ལེན་བྱེད་དཀའ་བ་རེད།
གལ་ཏེ་དང་ལེན་བྱས་པའི་དབང་དུ་བཏང་ནའང་མཁས་པ་རྣམས་ཀྱིས་རང་
རང་གི་རྩོམ་རྩལ་ངོམ་བྱེད་ཙམ་དུ་བྱེད་པ་ལས། བོད་འབངས་ཡོངས་ཀྱིས་
•་ 4
, ,
, *, * ༣༣ས ༣ **
**



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཉམས་སུ་མྱོང་བྱར་མི་འགྱུར་ལ། སྤྱི་ཚོགས་སྟེང་གི་བྱ་ངན་སྤྱོད་ངན་མཚང་
འབྱིན་བྱེད་ པ་ དང་ མི་བཟང་དོན་བཟང་ལ་བསྔགས་པ་བརྗོད་ནས། མི་
རྣམས་ཡ་རབས་དམ་པའི་ལམ་ལ་སྐུལ་བའི་རྒྱུན་སྤྱོད་ཀྱི་ལག་ཆར་དེ་བས་ཀྱང་
མི་འགྱུར་བ་རེད། དེ་ལས་ལོ་ཁྲི་ཕྲག་དུ་མའི་ནང་རང་ཤུགས་སུ་གྲུབ་པའི་
བོད་རང་གི་ཚིག་རྒྱན་ཕུན་སུམ་ཚོགས་པ་ལྟར་བརྩམས་པའི་བརྩམས་ཆོས་ཡིན་
ན། མི་རིགས་རང་གི་རྩོམ་རིག་གི་ཁྱད་ཆོས་ལྡན་པའི་རྐྱེན་གྱིས། ལོ་བརྒྱ་
ཕྲག་དུ་མ་ཕྱིན་ཡང་བོད་འབངས་ཡོངས་ཀྱིས་སྐྱོ་བ་སངས་པའི་གླུ་དང་ངལ་བ་
གསོ་བའི་སྨན་དུ་འགྱུར་ངེས་ཡིན་པ་《རྗེ་མི་ལ་རས་པའི་གསུང་མགུར་》ལ་ད་
ལྟའང་། གསུང་སྙན་མོ་རྗེ་བཙུན་མགུར་མ་རེད། ཅེས་བོད་འབངས་ཡོངས་
ཀྱིས་བསྟོད་པའི་མེ་ཏོག་ཀུན་ན་གཏོར་ཞིང་། སྙན་པའི་གྲགས་པ་འཛམ་གླིང་
ཡོངས་ལ་ཁྱབ་པ་ལས་གསལ་པོར་མཚོན་པས་དགོས་མེད་ཀྱི་རྒྱས་སྤྲོས་བྱེད་མི་
དགོས་པ་རེད། །
དེས་ན་བོད་ཀྱི་རྩོམ་རིག་འཕེལ་རྒྱས་ལ་ཐུགས་ཁུར་མཛད་པའི་བློ་མཐུན་
ཚང་མས་དོན་འདི་ལ་དམིགས་ནས་རང་རང་གི་བློ་གྲོས་ཀྱི་གོམ་ཁ་མི་རིགས་
རང་གི་ཁྱད་ཆོས་ལྡན་པའི་ཚིག་རྒྱན་ རིག་པ་ཆ་ཚང་ཞིག་རྩོམ་ པའི་ ཐད་ལ་
ཕྱོགས་ན་འོས། དེ་ཡང་《སྙན་ངག་མེ་ལོང་》ནང་གི་བོད་ཀྱི་ཚིག་སྦྱོར་དང་
ཀུན་ནས་མཐུན་པའི་རྒྱན་རྣམས་གཞིར་བཟུང་ཐོག བོད་རང་གི་ཐུན་མོང་
མ་ཡིན་པའི་ཚིག་རྒྱན་མཆོག་ཏུ་གྱུར་པ་རྣམས་བོད་ཀྱི་ཚིག་རྒྱན་རིག་པའི་ནང་
དུ་འདྲེན་ཞིང་། དེའི་ཁྱད་ཆོས་དང་སྦྱོར་སྟངས་ག་འདྲ་ཡིན་པ་མཚན་ཉིད་
དང་མཚན་གཞིའི་སྒོ་ནས་གཏན་ལ་ཕབ་སྟེ། མི་རིགས་རང་གི་ཁྱད་ཆོས་ལྡན་
402
LL
:



#
༄༅།།བོད་ཀྱི་ཚིག་རྒྱན་རིག་པ་འཐུས་ཚང་དུ་གཏོང་བའི་སྐོར་མདོ་ཙམ་གླེང་བ།
པའི་ཚིག་རྒྱན་རིག་པའི་བསྟན་བཅོས་ཤིག་འགྲུབ་པར་བྱ་དགོས། མིང་གཞི་
དེའི་སྟེང་དུ་ད་གཟོད་མི་རིགས་རང་གི་སྐད་ཡིག་གི་ཁྱད་ཆོས་དང་ཡིད་བྱེད་
སོགས་དང་མཐུན་ཞིང་འཕྲོད་པའི་སྔོན་ཐོན་མི་རིགས་གཞན་གྱི་ཚིག་རྒྱན་དང་
རྩོམ་སྲོལ་གྱི་ལེགས་ཆ་རྣམས་གང་ལ་གང་འཚམ་དུ་བླངས་ན་བོད་ཀྱི་ཚིག་རྒྱུན་
རིག་པ་ཕུན་སུམ་ཚོགས་པོར་འགྱུར་ཐུབ་ལ། དེ་འདྲའི་ཚིག་རྒྱན་རིག་པར་
བརྟེན་ནས་བྲིས་པའི་བརྩམས་ཆོས་ལ་མར་དང་རྩམ་པའི་ནང་དུ་ཀ་ར་བཏབ་པ་
ལྟ་བུའི་བཅུད་དང་ཡོན་ཏན་ལྡན་པས། བོད་ཀྱི་རྩོམ་རིག་འཕེལ་རྒྱས་སུ་
གཏོང་ན་ཕྱོགས་འདིར་ཡང་འབད་པ་བྱ་དགོས་པར་སྙམ་མོ། །
གོང་དུ་བརྗོད་པ་ནི་བློ་དམན་ཁོ་བོའི་བློས་དཔག་ཚོད་ཙམ་ ཡིན་ པས།
དོན་གྱི་མཐའ་མ་འཁྱོངས་ པའི་ སྐྱོན་གང་མང་མང་ཞིག་ཡོད་སྲིད་ངེས་རེད།
དེ་འདྲ་མཆིས་ན་གཟུ་བོར་གནས་པའི་རྒན་གཞོན་མཁས་པ་རྣམས་ཀྱིས་བོད་ཀྱི་
རྩོམ་རིག་ འཕེལ་ རྒྱས་ སུ་ གཏོང་ བའི་ དོན་ཆེན་ པོར་དམིགས་ནས་ གསུང་ གི་
བདུད་རྩི་ལྷུག་པོར་སྩོལ་དང་། ཁོ་བོས་སྙིང་ཐག་པ་ནས་མཐོལ་ལོར་བཤགས་
ངེས་ཡིན། །
མཆན་འགྲེལ།
1)འཇུ་མི་ཕམ་གྱིས་བརྩམས་པའི་《སྙན་དངགས་མེ་ལོང་གི་འགྲེལ་པ་དབྱངས་ཅན་
དགྱེས་པའི་རོལ་མཚོ་》ལས་གསལ།
©1983ལོར་མཚོ་སྔོན་མི་རིགས་དཔེ་སྐྲུན་ཁང་གིས་པར་དུ་བསྐྲུན། །
31988ལོའི་《བོད་ཀྱི་རྩོམ་རིག་སྒྱུ་རྩལ་》དེབ་དྲུག་པ་ལས་གསལ།
403



༄༅།།བོད་ཀྱི་སྤྱི་སྐད་གཏན་འབེབས་དང་ཁྱབ་
གདལ་བྱ་རྒྱུའི་སྐོར་གྱི་ལྟ་ཚུལ་འགའ།
སྔོན་ན་གཞན་གྱིས་རང་གི་སྐད་ལ་དག་འཕུད་པ་དང་འཕྱ་སྨོད་བྱེད་ཚེ།
ལུང་པ་རེ་ལ་ཆུ་འགོ་རེ། ས་ཆ་རེ་ལ་སྐད་རིགས་རེ། ཞེས་པའི་གཏམ་དཔེ་
དྲངས་ནས་ལན་འདེབས་ཤིང་། ཐ་ན་རང་གི་སྐད་ཆ་ནི་བོད་སྐད་རྣལ་མ་
ཡིན་ པར་རློམ་ ནས་ ཁེངས་ རློམ་ གཞན་ བརྙས་ ཀྱི་ཚུལ་ ཁོ་ ན་ བཟུང༌ བ་ ལས།
རང་གཞན་གཉིས་ཀའི་སྐད་ཀྱི་ཁྱབ་རྒྱ་དང་བྱེད་ནུས་ཆེ་ཆུང་སོགས་ལ་རྩད་
གཅོད་ཞིབ་འཇུག་གཏན་ནས་མ་བྱས་ལ། ས་ཆ་རེ་ལ་ཡུལ་སྐད་རེ་གྱེས་པའི་
མཐའ་འབྲས་ལ་དེ་བས་ཀྱང་བསམ་བློ་མ་བཏང་། 1991ལོའི་ཟླ་8པར་ང་
རང་གྲོང་ཁྱེར་ལྷ་སར་འཚོགས་པའི་《གླིང་གེ་སར་》ཤེས་རིག་སྐོར་གྱི་རྒྱལ་སྤྱིའི་
གྲོས་མོལ་ ཚོགས་ འདུ་ ཐེངས་ གཉིས་ པར་ ཞུགས་ པའི་ སྐལ་ བཟང་ ཐོབ་ པས།
སེམས་ཀྱི་ཁོང་ནས་ད་རེས་ཕྱི་ནང་མཁས་པ་རྣམས་ཀྱི་ལེགས་བཤད་བདུད་རྩིར་
རོལ་བའི་སྐལ་བ་ལྡན་སོང་བསམས་ནས། དགའ་བའི་རྟ་ཕོར་བྲེལ་བའི་ལྕག་
གིས་སྐུལ་བཞིན་གྲོང་ཁྱེར་ལྷ་སར་བསྐྱོད་ཅིང་། རྒྱལ་ཁབ་ཕྱི་ནང་གི་མཁས་པ་
རྣམ་པ་དང་མཇལ་ནས་གླེང་མོལ་གྱི་ལས་ལ་ཞུགས་ཚེ། རང་གི་སྐད་ཆ་ཁོང་
རྣམ་པས་མི་མཁྱེན་པ་དང་། ཁོང་རྣམ་པའི་གསུང་རང་གིས་མི་གོ་ཞིང་། ཐ་
404



༄༅།།བོད་ཀྱི་སྤྱི་སྐད་གཏན་འབེབས་དང་ཁྱབ་གདལ་བྱ་རྒྱུའི་སྐོར་གྱི་ལྟ་ཚུལ་འགའ།
ན་བོད་ཀྱི་སྐད་དང་ཡི་གེ་མཁྱེན་པའི་ཕྱི་གླིང་པ་དང་དབུས་ཁམས་གཉིས་ཀྱི་
མཁས་པ་རྣམས་དང་མཇལ་ནའང་ཁོང་རྣམ་པའི་དབུས་སྐད་དང་ཁམས་སྐད་
རང་གིས་ལེགས་ པོ་ མི་ ཤེས་པ་དང་། རང་གི་ ཨམ་ སྐད་ ཁོང་རྣམ་ པས་ མི་
མཁྱེན་པས། དབུས་གཙང་པ་དང་ཁམས་པའི་བར་གླེང་མོལ་བྱེད་ཚེ་རྒྱ་སྐད་
ལ་བརྟེན་དགོས་པ་དང༌། ཕྱི་གླིང་པ་དང་ཕྱིར་སྡོད་བོད་མི་དང་གླེང་མོལ་
བྱེད་ན་དབྱིན་སྐད་ལ་བརྟེན་དགོས་པ། གལ་ཏེ་རྒྱ་སྐད་དང་དབྱིན་སྐད་གང་
ཡང་མ་ཤེས་ན་ཕན་ཚུན་དབར་ལ་བསམ་བློ་བརྗེ་རེས་བྱེད་ཐབས་བྲལ་བ་ལྟ་བུ་
རེད། ཁྱད་པར་དུ་ཕྱི་གླིང་པ་རྣམས་ཀྱིས་དབུས་སྐད་ལྷུགས་པོར་སྨྲ་བའི་ཚེ་ན།
ཁོ་བོས་ཡོངས་སུ་མ་གོ་བར་ཞུགས་པའི་བརྟུལ་ཞུགས་འཛིན་པའམ་ཡང་ན་ལྡབ་
ལྡིབ་ཀྱི་ངག་དང་བཅས་སོར་ལྔས་མགོ་བོ་འཕྲུག་པའི་ལས་བྱེད་དགོས་ན། དེ་
བས་ཀྱང་བག་ཚ་ཞིང་ངོ་གནོང་པར་གྱུར། དེ་ལྟར་དཔའ་ཞུམ་ཞིང་བག་
འཁུམ་པ། ངོ་ གནོངས་ པ་ སོགས་ བཟོད་ དཀའ་ བའི་ ཕོག་ ཐུག་ ཡང་ ཡང་
ཐེབས་པ་ལས་རང་གིས་ཤེས་པའི་བོད་སྐད་ནི་མཚོ་སྔོན་བརྒལ་ན་ལྐུགས་པའི་
ངག་ཏུ་འགྱུར་འགྲོ་བར་བརྟེན་རང་རེ་བོད་འདི་མཐུན་སྒྲིལ་དང་དར་རྒྱས་གོང་
འཕེལ་དུ་འགྲོ་དགོས་ན། ངེས་པར་དུ་བོད་ཁམས་སྤྱི་ལ་ཁྱབ་པའི་སྐད་ཚད་མ་
ཞིག་གཏན་འབེབས་དང་ཁྱབ་གདལ་བྱེད་དགོས་པའི་བྱིས་པའི་འཁྱེར་སོ་འདི་
འདྲ་ཞིག་དབང་མེད་དུ་ཤོར་བ་ཡིན་ན། མཁོ་བ་མེད་པའི་ཤོག་སྙིགས་དང་
དགོས་པ་མེད་པའི་སྨན་རོར་མི་འགྱུར་བར་སྨོན། །
གཅིག
བོད་ལ་སྤྱི་སྐད་གཏན་འབེབས་བྱེད་པའི་དགོས་པ།
དེ་ཡང་རང་རེ་བོད་ཀྱི་སྐད་ཀྱང་འཛམ་གླིང་གི་མི་རིགས་གཞན་གྱི་སྐད་
405



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
དང་འདྲ་བར་བོད་ཀྱི་མེས་པོ་རྣམས་ཀྱིས་ཐུན་མོང་གི་ངལ་རྩོལ་བྱེད་ཤེས་པ་
ནས་བྱུང་ཞིང་། ལོ་ངོ་ཁྲི་ཕྲག་དུ་མའི་རིང་ལ་བོད་ཀྱི་ཐོན་སྐྱེད་ནུས་ཤུགས་
དང་འཚོ་བའི་ཆུ་ཚད། ཤེས་རིག་སོགས་འཕེལ་རྒྱས་སུ་སོང་བ་དང་བསྟུན་
ནས། དེའང་འཕེལ་འགྱུར་བྱས་ནས་ཉིང་འདུས་དང་ཕུན་སུམ་ཚོགས་པོར་
གྱུར་ཏེ། མི་དང་མིའི་བར་ལ་བསམ་བློ་དང་འཚོ་བ། ཐོན་སྐྱེད་ཀྱི་ཉམས་
མྱོང་སོགས་བརྗེ་རེས་བྱེད་པའི་ཡོ་བྱད་གལ་ཆེན་དུ་གྱུར། ཁྱད་པར་དུ་རྒྱལ་པོ་
སྲོང་བཙན་སྒམ་པོའི་སྐུ་རིང་ནས་བོད་ཀྱི་རིགས་རྒྱུད་ཚོ་པ་ཁག་གཅིག་གྱུར་བྱུང་
ཞིང༌། བོད་ཡིག་གསར་བཟོ་བྱས་པའི་དུས་མཚུངས་སུ་བོད་སྐད་ཀྱི་ཁྱད་ཆོས་
དང་མཐུན་པའི་བརྡ་སྤྲོད་ཀྱི་གཞུང་བརྩམས་པ་དང༌། བོད་སྐད་ཀྱི་འཕེལ་
འགྱུར་ལྟར་ཐ་སྙད་བཀས་བཅད་བྱས་པ་དེས་བོད་ཀྱི་སྐད་སྔར་ལས་གཅིག་གྱུར་
དང་ཚད་ལྡན་ཅན་དུ་གྱུར་པས། དེའི་འབྲེལ་འཛུགས་ཀྱི་ནུས་པའང་ལྡབ་
འགྱུར་གྱིས་ཇེ་ཆེར་སོང་ནས། བོད་ཀྱི་ཆབ་སྲིད་དང་དཔལ་འབྱོར། རིག་
གནས། དམག་དོན་སོགས་ཀྱི་བྱ་གཞག་འཕེལ་རྒྱས་སུ་འགྲོ་བར་དགེ་མཚན་
ལྡན་པའི་ནུས་པ་ཐོན་ཡོད། །
ཡིན་ནའང་། རྒྱལ་པོ་གླང་དར་ གྲོངས་ པའི་ རྗེས་སུ་ ས་ ཁུལ་ སོ་ སོའི་
དཔོན་པོ་ཚོས་གཅིག་འོག་གཅིག་ལ་མི་གཏོགས་པར་ས་ཆ་ངེས་ཅན་རེ་བཅད་
བཟུང་བྱས་ནས་བོད་ཁམས་སིལ་བུར་ཐོར་བས། ཕན་ཚུན་དབར་འབྲེལ་
ཐུག་ཆེན་པོ་བྱེད་མ་ཐུབ་པར་ཡུན་རིང་འདས་པ་ན་རིམ་བཞིན་ལུང་པ་རེ་ལ་ཆུ་
མགོ་རེ། སྡེ་པ་རེ་ལ་སྐད་རིགས་རེ་བྱུང་བ་རེད། དེའི་སྟེང་དུ་ཉེ་བའི་དུས་
སུ་སྐད་རིགས་དེ་དག་ལྟར་རྒྱང་བསྒྲགས་ལས་ཁུངས་དང་། བརྙན་འཕྲིན་
406



༄༅།།བོད་ཀྱི་སྤྱི་སྐད་གཏན་འབེབས་དང་ཁྱབ་གདལ་བྱ་རྒྱུའི་སྐོར་གྱི་ལྟ་ཚུལ་འགའ།
ཁང་། གློག་བརྙན་དང་བརྙན་འཕྲིན་སྒྱུར་སྐྲུན་ཁང་། དེ་མིན་ཟློས་གར་
ཚོགས་པ་སོགས་ཁུལ་སོ་སོར་བཙུགས་པ་དེས་ཡུལ་སྐད་དེ་དག་ཁྱབ་སའི་ཉན་
མཁན་རྣམས་ལ་ཏང་གི་བསྒྲག་བྱ་སྣ་ཚོགས་དུས་ཐོག་ཏུ་གསལ་པོར་བསྒྲགས་པ་
དང༌། རིག་གནས་འཚོ་བ་ཕུན་སུམ་ཚོགས་སུ་གཏོང་བར་སྙོན་དུ་མེད་པའི་
ནུས་པ་ཆེན་པོ་ཐོན་ཡོད་ཀྱང༌། ལས་ཁུངས་དེ་དག་གིས་རང་གི་ཁྱབ་ཁོངས་
ཀྱི་ཉན་མཁན་རྣམས་ལ་བརྗོད་དོན་གསལ་པོར་སྟོན་ཆེད། ཡུལ་དེའི་མང་
ཚོགས་ཀྱི་ཁ་སྐད་ལ་བསྟུན་གང་ཐུབ་བྱས་པ་དང༌། ཡུལ་སྐད་སྦྱོང་བའི་སློབ་
ཁྲིད་བྱས་པ་དེས་བོད་ཀྱི་ཡུལ་སྐད་སོ་སོའི་ཁྱད་པར་སྔར་ལས་ཇེ་ཆེར་འགྲོ་བར་
དམན་པའི་ནུས་པ་རང་ཤུགས་ཀྱིས་ཐོན་པ་རེད། ལོ་རྒྱུས་ཀྱི་རྒྱུ་རྐྱེན་དེ་དང་
དེ་དག་གི་དབང་གིས། ད་ལྟ་མདོ་དབུས་ཁམས་གསུམ་གྱི་མི་གསུམ་ཚོགས་ན་
མི་རིགས་གཞན་ གྱི་ སྐད་ལ་བརྟེན་ན་མ་གཏོགས། རང་སྐད་ཀྱིས་བརྡ་མི་
འཕྲོད་པའི་གནས་འདིར་གྱུར་བ་དང༌། དེ་བཞིན་དུ་ཡུལ་སྐད་སོ་སོའི་དྲིལ་
བསྒྲགས་ལས་ཁུངས་ཀྱིས་བཏང་བའི་ལེ་ཚན་སྣ་ཚོགས་ཀྱང་རང་རང་གི་ཁྱབ་
ཁོངས་ལས་བརྒལ་ན། རྒྱ་སྐད་ལས་གོ་དཀའ་བར་གྱུར་པ་རེད། དེས་ན་
མདོ་དབུས་ ཁམས་ གསུམ་ གྱི་ སྐད་ཀྱི་ ཁྱད་ པར་ དེ་ ཕྱོགས་ གང་ དུ་ ཡོད་ ཅེ་ན།
བོད་ཀྱི་སྐད་ལ་སྒྲ་གདངས་དང་ཐ་སྙད། བརྡ་སྤྲོད་བཅས་གྲུབ་ཆ་གསུམ་ཡོད་
པ་ལས་གཙོ་བོར་སྒྲ་གདངས་ཀྱི་ཁྱད་པར་རེད། དཔེར་ན། གསལ་བྱེད་
སུམ་ཅུར་མཚོན་ན། ཨ་མདོ་བས།
ཀ gafཁ kafག gafང ngav
ཅ jaf ཆ qaf ཇ jaf ཉ nyav
ngav
407



4
nav
a
wav
mav
wav
] 8
Xav
Sav
2
2
rav
，
༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཏ daf ཐ taf ད daf ན nav
པ bafཕ་_paf བ wavམ mav
& zaf caf 5 dza | wav
ཞ xavཟ savའ af ཡ yav
ར ravལ lavཤ xhaས shay
ཧ haf ཨ afཞེས་སྡེ་པ་དང་པོའི་ཀ་དང་ག་གཉིས་སྒྲ་གཅིག་
(gaf)ཏུ་ཀློག་པ་དང་། སྡེ་པ་གཉིས་པའི་ཅ་དང་ཇ་གཉིས་སྒྲ་གཅིག་(jaf)
ཏུ་ཀློག་པ། སྡེ་པ་གསུམ་པའི་ཏ་དང་ད་གཉིས་སྒྲ་གཅིག་( daf) ཏུ་ཀློག་པ།
སྡེ་པ་དྲུག་པའི་འ་དང་སྡེ་པ་མཐའ་མའི་ཨ་གཉིས་སྒྲ་གཅིག་(af) ཏུ་ཀློག་པ་
ལས་གཞན་ཚང་མར་སྒྲ་ཐུན་མོང་མ་ཡིན་པ་རེ་ཡོད་པ་རེད། ཡིན་ནའང་
དབུས་གཙང་བས།
ཀ gaf ཁ kafག kavང ngav
ཅ jafཆ qaf ཇ qavཉ nyav
ཏ daf ཐ taf ད tav ན nav
པ baf ཕ pafབ pavམ mav
zâf cấf & cā wāv
ཞ xav ཟ savའ ཐོv ཡ yav
ར ravལ lavཤ xafས sf
ཧ haf ཨ afD ཞེས་ སྡེ་པ་དང་པོའི་ ཁ་དང་ག་གཉིས་ སྒྲ་
གཅིག་ཏུ་(ka)ཀློག་པ་དང༌། དེ་བཞིན་དུ་སྡེ་པ་གཉིས་པའི་ཆ་དང་ཇ། སྡེ་
པ་གསུམ་པའི་ཐ་དང་ད། སྡེ་པ་བཞི་པའི་ཕ་དང་བ། སྡེ་པ་ལྔ་པའི་ཚ་དང་
408
]
8
] D] དུn
4
d
8
༧



༄༅།།བོད་ཀྱི་སྤྱི་སྐད་གཏན་འབེབས་དང་ཁྱབ་གདལ་བྱ་རྒྱུའི་སྐོར་གྱི་ལྟ་ཚུལ་འགའ། །
ཛ། སྡེ་པ་དྲུག་པའི་ཞ་དང་སྡེ་པ་བདུན་པའི་ཤ། སྡེ་པ་དྲུག་པའི་ཟ་དང་སྡེ་
པ་བདུན་པའི་ས་བཅས་ལའང་སྒྲའི་མཐོ་དམའ་ཙམ་ལས་ཁྱད་པར་མེད་པར་
ཀློག་པ་རེད།
ཡང་། ཨམ་སྐད་དུ་སྔོན་འཇུག་དང་རྗེས་འཇུག་ཞུགས་ཚེ་གསལ་བྱེད་
དམ་རྨང་གཞིའི་ཡི་གེ་སྒྲ་འགྱུར་ཡང་། དབུས་སྐད་ལ་འགྱུར་བ་ཆེར་མེད་པ་
སྟེ། དཔེར་ན། ཨ་མདོའི་སྐད་ལ་གསལ་བྱེད་ཡི་གེ་ཀ་ལ་སྔོན་འཇུག་བ་ཡིག་
ཞུགས་ཚེ་“kua”སྒྲ་ཐོན་པ་དང་། སྔོན་འཇུག་ད་ཡིག་དང་མགོ་ཡིག་ར་ལ་ས་
གསུམ་ཞུགས་ རྗེས་ “ hka”ཡི་ སྒྲ་ ཐོན་ ཡང་། ལྷ་ སའི་ སྐད་ ལ་ ཀ ཀཱ།
དཀའ། བཀའ། རྐ། ལྟ། བསྐ་བཅས་ཚང་མ་ “ཀ་” ( gaf) ཞེས་
ཀློག་པ་རེད། མིང་གཞི་ཅ་ལ་སྔོན་འཇུག་ག་དང་ལ་མགོ་སྦྱར་ཚེ་ཨམ་སྐད་ལས
htcaཡི་སྒྲ་ཐོན་ཡང་། ལྷ་སའི་སྐད་ལ་འགྱུར་བ་མེད་པར་ལྕེ་དང་གཅའ་
ཡང་“རྩ་” (jaf)རུ་འདོན༧། མིང་གཞི་ཡི་གེ་ཏ་ཡང་སྔོན་འཇུག་ག་དང་མགོ་
ཡིག་གསུམ་དང་འཕྲད་ཚེ་ཨམ་སྐད་ལ་སྒྲ་གྱུར་ནས་“sta”སྒྲ་ཐོན་ཡང་། ལྷ་
སའི་སྐད་དུ་ཏ་དང༌། གཏའ། རྟ། སྟ། བལྟ་ཚང་མ་ཁྱད་པར་མེད་
པར་“ཏ་” (daf)ཞེས་ཀློག་པ་རེད། ཡང༌། འདོགས་ཅན་ཡི་གེར་མཚོན་
ནའང་དེ་ བཞིན་ ཏེ་ མིང་ གཞི་ ཀྲ་ ལ་ སྔོན་འཇུག་ ད་ བ་ དང་ ས་ མགོ་ སྦྱར་ཚེ།
ཨམ་སྐད་ལ་སྒྲ་གྱུར་ནས་“htza”ཡི་སྒྲ་ཐོན་ཡང་། ལྷ་སའི་སྐད་ལ་མི་འགྱུར་
བར་དཀྲི་དང་བཀྲ། བསྐྲ་ཚང་མ་ཀྲ་(zhaf)ྋཀློག་པ་ལྟ་བུ་རེད།
གཞན་ད་དུང་ཨ་མདོའི་སྐད་ལ་གདངས་ཚན་དེ་འདྲ་གསལ་པོ་ཞིག་མེད་
ཀྱང་དབུས་སྐད་དུ་དོན་སྟོན་ནུས་པའི་གདངས་ཚན་གསལ་པོ་ཞིག་ཡོད་པ་སྐད་
409



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
རིག་པར་ཞིབ་འཇུག་བྱེད་པའི་མཁས་པ་རྣམས་ཀྱིས་གསུངས།
ཨམ་ སྐད་ དང༌ དབུས་ སྐད་ གཉིས་ ཀྱི་ ཁྱད་ པར་ གཞན་ ཞིག་ ནི་ མིང་
འདོགས་ལུགས་ཀྱི་ཁྱད་པར་རེད། དེ་ཡང་གཙོ་བོ་ལྷ་བླ་མ་བྱང་ཆུབ་འོད་ཀྱི་
རྗེས་སུ་བོད་ཀྱི་ཐ་སྙད་ལ་གཅིག་གྱུར་གྱིས་བཀས་བཅད་བྱེད་མཁན་མ་བྱུང་བ་
དང་། དུས་ཡུན་རིང་པོར་སིལ་བུར་ཆད་ནས་ཕན་ཚུན་བར་འབྲེལ་ཐུག་བྱེད་
མ་ཐུབ་པའི་རྐྱེན་གྱིས། བྱ་དངོས་གསར་པར་མིང་འདོགས་པ་དང་གཞན་གྱི་
སྐད་སྒྱུར་བའི་སྐབས་སུ་ས་ཁུལ་སོ་སོས་གང་ལ་གང་འདོད་བྱས་པས། དངོས་
པོ་གཅིག་ལ་མིང་མི་འདྲ་བ་འགའ་རེ་བྱུང་བ་དེ་རེད། དཔེར་ན། རླངས་
འཁོར་ལ་ཨ་མདོ་པ་མང་ཆེ་བས་“ཆི་ཁྲེ” (རྒྱ་སྐད་)ཟེར་ཡང༌། ལྷ་ས་པས་
“མོ་ཊ་” (དབྱིན་སྐད་)ཟེར། ཀློག་འཕྲིན་ལ་ཨ་མདོ་ པས་ “ ཏེན་པོ་”(རྒྱ་
སྐད་)ཟེར་བ་དང༌། ལྷ་ས་པས་“ཏར་” (རྒྱ་གར་སྐད་)ཟེར། རླངས་སྣུམ་
ལ་ཨ་མདོ་པས་“ཆག་གཡིས་” (རྒྱ་སྐད) ཟེར་ཞིང་། ལྷ་ས་པས་ “པེ་ཀྲོའོ་”
(དབྱིན་སྐད་) ཟེར། རྐང་འབོལ་ལ་ཨ་མདོ་པས་“རྐང་འབོལ་ལམ་བཱ་ཙི་”
ཟེར་ཞིང་། ལྷ་ས་པས་“ཨུ་མོ་སུ་ལུ་” (སོག་སྐད་) ཟེར། དོར་ཐུང་ལ་ཨ་
མདོ་པས་“རྐང་ཐུང་” ཟེར་ཞིང་། ལྷ་ས་པས་“ཧབ་” (དབྱིན་སྐད་)ཟེར།
དེ་མིན་ཨ་མདོའི་སྐད་ལ་ཞེ་ས་ཉུང་ཡང་ལྷ་སའི་སྐད་ལ་རང་ལས་ཆུང་བའི་མི་ལ་
ཡང་ཞེ་ས་སྦྱོར་བ་སྟེ། བྱིས་པ་ལ“ཨ་ཝ”ཟེར་བ་དང༌། ནུ་བོ་དང་སྲིང་མོ་
ལ་“ ཨོ་ལགས་” ཟེར་བ་ལྟ་བུ་རེད།
བརྡ་སྤྲོད་ཀྱི་ཐད་ནས་ཀྱང་དེ་བཞིན་ཏེ་ཡུལ་སྐད་སོ་སོར་བརྡ་སྤྲོད་ཀྱི་རྣམ་
གཞག་དང་མི་མཐུན་པ་གང་མང་བྱུང་བ་སྟེ། དཔེར་ན། དཔེ་ཆ་གཡར་དུ་
410



༄༅།།བོད་ཀྱི་སྤྱི་སྐད་གཏན་འབེབས་དང་ཁྱབ་གདལ་བྱ་རྒྱུའི་སྐོར་གྱི་ལྟ་ཚུལ་འགའ། །
འགྲོ་བ་ལ་དབུས་གཙང་པས་“དཔེ་ཆ་གཡར་གག་འགྲོ་གི་ཡིན་”@ཟེར་བ་དང་།
ཨ་མདོ་པས་“དཔེ་ཆ་གཡར་གི་འགྱོ་བ་”ཟེར། ཡང༌། ཕ་རོལ་པོ་གནས་ག་
གེ་མོ་ཞིག་ལ་འགྲོ་མིན་འདྲི་ཚེ། དབུས་གཙང་པས་“ཁྱེད་རང་འགྲོ་གི་ ཡིན་
པས་”སམ་ “འགྲོ་ གས་ ” ཟེར་བ་དང་། ཨ་ མདོ་ པས་ “ཁྱོད་ འགྱོ་ རྒྱུ་ ཨེ་
ཡིན་”ཟེར། ཡང་། ཕ་རོལ་པོར་ལས་ཀ་ཅི་ཞིག་ལས་ཀྱིན་ཡོད་པ་འདྲི་ཚེ།
དབུས་གཙང་པས་“ག་རེ་གནང་གི་ཡོད་”@ཟེར་བ་དང་། ཨ་མདོ་པས་“ཆི་
གཟིག་ལས་གི་ཡོད་”ཟེར་བ་ལྟ་བུ་རེད།
ཁྱད་པར་འདི་ རིགས་མུ་འཐུད་དུ་ཇེ་ཆེར་གྱུར་ཚེ། མི་རྣམས་ ཀྱིས་
བསམ་བློ་དང་འཚོ་བའི་ཉམས་མྱོང་སོགས་བདེ་བླག་ངང་བརྗེ་རེས་བྱེད་མི་ཐུབ།
སྤྱི་ཚོགས་འཚོ་བའི་ཁྲོད་དུ་སྐད་ཆའི་བརྡ་སྤྲོད་པའི་ནུས་པ་འདོན་སྤེལ་གང་
ལེགས་ཤིག་བྱེད་མ་ཐུབ་ན། དཔལ་འབྱོར་འཛུགས་སྐྲུན་དང་ཚན་རིག་རིག་
གནས་གོང་དུ་འཕེལ་བར་ གནོད་ པ་མི་ཉུང་བ་ཞིག་ཐེབས་ངེས་རེད། བློ་
མཐུན་ཀྲའུ་ཨེན་ལེས། མིག་སྔའི་ཡི་གེ་བཅོས་སྒྱུར་བྱེད་པའི་ལས་འགན་བྱ་བ་
ལས། རང་རྒྱལ་གྱི་རྒྱ་མི་རིགས་ཀྱི་སྐད་ཆར་ད་དུང་འགལ་བ་ཚབས་ཆེན་ཞིག་
གནས་པ་ལས། གཙོ་བོ་ནི་སྒྲའི་ཕྱོགས་ཀྱི་གནད་དོན་རེད། གལ་ཏེ་ས་ཆ་སོ་
སོའི་མི་རྣམས་ཀྱིས་རང་རང་གི་ཡུལ་སྐད་བཤད་ཚེ། རྟག་ཏུ་གོ་བརྡ་འཕྲོད་
དཀའ་བ་ཡོང་བ་དང༌། ཐ་ན་ཞིང་ཆེན་གཅིག་གི་ནང་དུའང་གོ་བརྡ་འཕྲོད་
མི་ཐུབ་པ་བྱུང་། ..ཡུལ་སྐད་བར་གྱི་འགལ་བ་འདིས་རང་རྒྱལ་མི་དམངས་
ཀྱི་ཆབ་སྲིད་དང་དཔལ་འབྱོར། རིག་གནས་འཚོ་བ་བཅས་ལ་དགེ་མཚན་
མེད་པའི་ཤུགས་རྐྱེན་བཟོ་གི་ཡོད། ཅེས་གསུངས་པ་ལྟར། བོད་ཀྱི་ཡུལ་
411
----
--



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
-
-，
སྐད་སོ་སོའི་བར་དུ་འགལ་བ་དེ་འདྲ་མང་པོ་ཞིག་གནས་པ་དེས་ཀྱང་མི་རྣམས་
ཀྱིས་ཕན་ཚུན་བར་གོ་བརྡ་སྤྲོད་པར་གནོད་བྱེད་པར་མ་ཟད། ཚད་གཞི་ངེས་
ཅན་ཞིག་ གི་ ཐོག་ ནས་ བོད་སྐད་ཀྱི་ འབྲེལ་ འཛུགས་ནུས་ པའང་ ཉམས་ པས།
སྤྱི་ཚོགས་རིང་ལུགས་ཀྱི་བོད་ཡུལ་གསར་པ་འཛུགས་སྐྲུན་བྱེད་པར་ཡང་ཕན་པ་
གང་ཡང་ཐོན་མི་ཐུབ། རྒྱལ་སྤྱིའི་འབྲེལ་བའི་ཆ་ནས་བཤད་ནའང་། ད་ལྟ་
འཛམ་གླིང་ཐོག་བོད་ཀྱི་ཆོས་ལུགས་དང་རྩོམ་རིག བཟོ་རྩལ། གསོ་རིག་
སོགས་ཀྱི་སྙན་གྲགས་ཇེ་ཆེར་འགྲོ་བ་དང་བསྟུན་ནས། བོད་རིག་པར་ཞིབ་
འཇུག་བྱེད་མཁན་མི་དང་ཚན་པ་ཡང་ཇེ་མང་དུ་འགྲོ་བ་སྟེ། འཇར་པན་
དང་། ཨ་མེ་རི་ཀ དབྱིན་ཇི། ཧྥ་རན་སི། སུའུ་ལེན། འཇར་མན་
སོགས་རྒྱལ་ཁབ་ཉི་ཤུ་ལྷག་ཏུ་བོད་རིག་པའི་སྐོར་གྱི་སློབ་ཚོགས་དང་ཞིབ་འཇུག་
ཁང་། - བོད་ཀྱི་ཤེས་རིག་སྐོར་གྱི་སློབ་ཁྲིད་ནང་དོན་ལྡན་པའི་སློབ་གྲྭ་ཆེན་མོ་
སོགས་ལས་ཁུངས་ཧ་ཅང་མང་ཞིང་། བོད་ཀྱི་སྐད་དང་ཡི་གེ་སློབ་མཁན་ཡང་
ཉིན་རེ་བཞིན་ཇེ་མང་དུ་འགྲོ་བ་དང་། ལྷག་དོན་བོད་རིག་པའི་སྐོར་གྱི་ཆེད་
འགོད་དུས་དེབ་དང༌། བོད་རིག་པའི་སྐོར་གྱི་དཔྱད་རྩོམ་འགོད་པའི་དུས་
དེབ་སུམ་ཅུ་ལྷག་ཅིག་ཡོད་པ་རེད། དེས་ན་འཛམ་གླིང་ཐོག་གི་བོད་རིག་པ་
དོན་གཉེར་བ་དེ་དག་དང་བདེ་བླག་གིས་འབྲེལ་འདྲིས་བྱེད་ཅིང་། ཁོ་ཚོར་
བོད་ཀྱི་གནས་ཚུལ་ངོ་མ་རྟོགས་སུ་འཇུག་པ། ཕན་ཚུན་དབར་རིག་གནས་
ཤེས་བྱ་སྤེལ་རེས་བྱས་ནས། རྒྱལ་སྤྱིའི་མཛའ་མཐུན་འབྲེལ་བ་ཇེ་ལེགས་སུ་
གཏོང་ཐབས་ལའང་བོད་ཁམས་སྤྱི་ལ་ཁྱབ་པའི་ སྐད་ཚད་མ་ཞིག་ངེས་པར་
དགོས་པ་རེད། བོད་རིགས་ཐུན་མོང་གིས་སྤྱད་ཆོག་པའི་སྤྱི་སྐད་ཅིག་གཏན་
412



༄༅།།བོད་ཀྱི་སྤྱི་སྐད་གཏན་འབེབས་དང་ཁྱབ་གདལ་བྱ་རྒྱུའི་སྐོར་གྱི་ལྟ་ཚུལ་འགའ། །
ལ་འབེབས་པའམ་དེར་རྨང་གཞི་ལེགས་པོ་ཞིག་འདིང་རྒྱུ་ནི་ང་ཚོ་མི་རབས་
འདིའི་ལོ་རྒྱུས་ཀྱི་འོས་འགན་ཡིན་པས། བོད་ཀྱི་ལས་དོན་ལ་ཐུགས་ ཁུར་
གནང་མཁན་མི་ཚང་མས་འདིའི་ཕྱོགས་ལ་ཁ་མིན་དོན་གྱིས་ཕྱག་རྗེས་རེ་འཇོག་
རྒྱུ་ཤིན་ཏུ་གལ་ཆེ། བོད་ལ་ཐུན་མོང་གིས་སྤྱད་ཆོག་པའི་སྤྱི་སྐད་ཚད་མ་ཞིག་
ཡོད་ཚེ། ད་གཟོད་བོད་སྐད་ཀྱི་འབྲེལ་འཛུགས་ནུས་པ་སྔར་ལས་ལྷག་པ་ཞིག་
འདོན་ཐུབ་ཅིང་། བོད་རིགས་ས་ཁུལ་གྱི་ཆབ་སྲིད་དང་། དཔལ་འབྱོར།
རིག་གནས་ལས་དོན་འཕེལ་རྒྱས་སུ་འགྲོ་བ་དང༌། རྒྱལ་ནང་གི་སྤུན་ཟླ་མི་
རིགས་དང་རྒྱལ་སྤྱིའི་གྲོགས་པོ་རྣམས་ཀྱིས་བོད་ཀྱི་སྐད་ཡིག་སློབ་པར་སྨན་དུ་
འགྱུར་ཞིང་། རྒྱལ་ནང་གི་མི་རིགས་སོ་སོ་དང་རྒྱལ་སྤྱི་བར་གྱི་འབྲེལ་བ་ཇེ་
ལེགས་སུ་གཏོང་རྒྱུ་དང་མཐུན་སྒྲིལ་ཇེ་དམ་དུ་འགྲོ་བར་དེ་བས་ཀྱང་ཕན་ཡོན་
ཆེ་སྙམ།
གཉིས།
ཡུལ་སྐད་གང་ཞིག་སྤྱི་སྐད་དུ་འཛིན་རྒྱུའི་སྐོར།
ད་ལྟ་བོད་ཀྱི་སྐད་ལ་དབུས་སྐད་ཁམས་སྐད། ཨམ་སྐད་བཅས་ཡུལ་
སྐད་ཆེན་པོ་གསུམ་དང༌། བྱེ་བྲག་ཏུ་“ སྡེ་པ་རེ་ལ་སྐད་རིགས་རེ་ཡོད་” པས།
གང་ཞིག་བོད་ཀྱི་སྤྱི་སྐད་ཚད་མར་འཛིན་དགོས་ཤེ་ན། འདིའི་ཕྱོགས་ལ་ད་ལྟ་
འདོད་ཚུལ་མི་འདྲ་བ་གསུམ་ཡོད་དེ། ལ་ལས་ཨམ་སྐད་ནི་གནའ་བོའི་བརྡ་
རྙིང་དང་མཐུན་ཞིང་བོད་སྐད་རྣལ་མ་ཡིན་པས། དེ་བོད་ཀྱི་སྤྱི་སྐད་བྱས་ན་
རིགས་ཟེར། ལ་ལས་ཁམས་ནི་མདོ་དབུས་གཉིས་ཀྱི་བར་དུ་ཡོད་ཅིང་དེའི་
413



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
སྐད་མདོ་དབུས་གཉིས་ཀའི་སྐད་ལ་ཉེ་བས། བོད་ཀྱི་སྤྱི་སྐད་ལའང་ཁམས་
སྐད་བཟུང་ན་ལེགས་པར་སྙམ། ལ་ལས་དབུས་གཙང་ནི་བོད་མི་རིགས་ཀྱི་
འབྱུང་ཁུངས་དང་བོད་ཀྱི་ཆབ་སྲིད་དང་རིག་གནས་སོགས་ཀྱི་ལྟེ་གནས་ཡིན་
པས། བོད་ཀྱི་སྤྱི་ སྐད་ ལྷ་ སའི་ སྐད་ཀྱིས་འཇོག་དགོས་ ཟེར། བློ་ དམན་
བདག་གིས་བལྟས་ན་ཨམ་སྐད་ལ་སྔོན་རྗེས་འཇུག་དང་མགོ་ཡིག་སོགས་ཀྱི་སྒྲ་
གསལ་པོར་ཐོན་པའི་ཁྱད་ཆོས་ལྡན་ཞིང་། བཀས་བཅད་གསུམ་པའི་སྔོན་གྱི་
བརྡ་རྙིང་མང་པོ་ཡོད་པ་དེ་བོད་ཀྱི་གནའ་བོའི་སྐད་ཀྱི་འཕེལ་འགྱུར་ལ་ཞིབ་
འཇུག་བྱེད་ན་གཞི་འཛིན་ས་ཧ་ཅང་ཁུངས་བཙུན་པ་ཞིག་ཡིན་ཡང༌། ཁྱད་
ཆོས་དེ་དག་རྒྱུ་མཚན་དུ་བྱས་ནས་བོད་ཀྱི་སྤྱི་སྐད་ཚད་མར་འཇོག་མི་འོས་ཏེ།
ཨམ་སྐད་ནང་གི་བརྡ་རྙིང་དེ་དག་ནི་ལོ་ངོ་སྟོང་ཚོ་གཅིག་ལྷག་གི་སྔ་རོལ་དུ་ལོ་ཙཱ་
བ་སྐ་ཅོག་ཞང་གསུམ་དང་བཙན་པོ་གོང་མ་རྣམས་ཀྱིས་བཅོས་ནས་ བཀས་
བཅད་བྱས་པའི་ཆ་ཡིན་པས། ང་ཚོས་ད་དུང་དེ་བོད་སྐད་ཚད་མ་ཡིན་པའི་
རྒྱུ་མཚན་དུ་བཀོད་ན། བཀས་བཅད་གཉིས་པའི་དགོངས་འདུན་དང་འགལ་
ལ། སྐད་རིགས་འཕེལ་རྒྱས་སུ་འགྲོ་བའི་ཆོས་ཉིད་ལའང་མི་མཐུན་ནོ། །
ཁམས་སྐད་ལ་དབུས་སྐད་དང་ཨམ་སྐད་གཉིས་ཀ་འདྲེས་པས་གོ་སླ་ཞིང་ཁྱབ་
སྤེལ་བྱེད་བདེ་ཡང་། བོད་ཀྱི་སྤྱི་ སྐད་ཚད་ མར་ འཛིན་ པའི་ ཆ་རྐྱེན་དུ་མི་
འགྱུར། དེ་ལས་ལྷ་སའི་སྐད་དམ་དེ་དང་ཧ་ལམ་འདྲ་བའི་དབུས་གཙང་གི་
སྐད་བོད་ཀྱི་སྤྱི་སྐད་ཚད་མར་བཟུང་ན་རྒྱུ་མཚན་འདི་འདྲ་འགའ་འཛོམས་པ་སྟེ།
༡. དབུས་གཙང་ནི་བོད་མི་རིགས་དང་དེའི་རིག་གནས་སྣ་ཚོགས་ཀྱི་
མཆེད་ཁུངས་ཡིན་ཞིང་། བོད་ཀྱི་བཙན་པོ་རིམ་བྱོན་རྣམས་དང་ལྷག་དོན་
414



༄༅།།བོད་ཀྱི་སྤྱི་སྐད་གཏན་འབེབས་དང་ཁྱབ་གདལ་བྱ་རྒྱུའི་སྐོར་གྱི་ལྟ་ཚུལ་འགའ། །
རྒྱལ་པོ་སྲོང་བཙན་ སྒམ་པོའི་ སྐུ་ རིང་ ནས་ ལྷ་ ས་ ནི་ བོད་ཀྱི་ཆབ་སྲིད་དང༌།
དཔལ་འབྱོར། རིག་གནས། དམག་ དོན་བཅས་ཀྱི་ ལྟེ་ གནས་ ཡིན་ པས།
ལྷ་སའི་སྐད་ནི་བཙན་པོ་རིམ་བྱོན་དང་བླ་མ་སྐུ་དྲག་སོགས་མཐོ་རིམ་མི་སྣ་
རྣམས་ཀྱི་སྤྱི་སྤྱོད་སྐད་རིགས་སུ་གྱུར་པ་རེད། དེར་རྟེན་ལྷ་སའི་སྐད་དེ་ཡུལ་
སྐད་གཞན་ལས་ཁྱབ་རྒྱ་ཆེ་ཞིང་གལ་ཆེའི་གོ་གནས་ཟིན་ཡོད་པ་རེད། ཨ་
མདོའི་གཏམ་དཔེར། ཆོས་འདོན་ན་ ཨ་ མདོའི་ སྐད་ ཀྱིས་ ཐོན། གཏམ་
བཤད་ན་ ལྷ་ སའི་སྐད་ཀྱིས་ཤོད། ཟེར་བས་ཀྱང་ ཤེས་ཐུབ། ཡང་ ཞིག་
བཤད་ན་ལྷ་སའི་སྐད་ཀྱང་ལྷ་ས་པ་ཁོ་ནའི་ངག་ལས་ཐོན་པ་མ་ཡིན་ཏེ། རྒྱལ་
པོ་སྲོང་བཙན་གྱི་སྐུ་རིང་ནས་ལྷ་ས་བོད་ཀྱི་ལྟེ་བའི་ས་གནས་སུ་གྱུར་པ་དང༌།
ཁྱད་པར་དུ་རྗེ་རིན་པོ་ཆེའི་སྐུ་རིང་ནས་སེ་འབྲས་དགེ་གསུམ་སོགས་དགེ་ལྡན་
བསྟན་པའི་ཆོས་སྡེ་མང་དུ་བཏབ་ནས། བཤད་སྒྲུབ་ཀྱི་འཕྲིན་ལས་རྒྱ་ཆེར་
སྤེལ་བའི་རྗེས་སུ། ལྷ་སར་མདོ་དབུས་ཁམས་གསུམ་གྱི་སློབ་གཉེར་བ་དང་།
ཚོང་པ་སོགས་སྔར་ལས་མང་པོ་ཞིག་འདུས་པས། ལྷ་སའི་སྐད་དུ་ཨམ་སྐད་
དང་ཁམས་སྐད་ཀྱང་མི་ཉུང་བ་ཞིག་འདྲེས་ཡོད་པ་རེད།
༢. ལྷ་སའི་སྐད་ནི་བོད་ཀྱི་སྐད་ཡིག་འཕེལ་འགྱུར་གྱི་རྗེས་སུ་མཐུན་པ།
ལྷ་ས་ནི་དུས་རབས་བདུན་པའི་དུས་འགོ་ནས་བོད་ཀྱི་ལྟེ་གནས་ཡིན་པ་དང་།
བོད་ཀྱི་ལོ་རྒྱུས་སྟེང་གི་ལོ་ཙཱ་བ་མང་ཆེ་ཤོས་དབུས་གཙང་པ་ཡིན་པས། སྐད་
གསར་བཅད་དང་ཐ་སྙད་བཀས་བཅད་བྱས་པའང་གཙོ་བོར་དབུས་གཙང་གི་
སྐད་གཞིར་བཟུང་ནས་བྱས་པ་དང་། ལག་བསྟར་དང་ཁྱབ་གདལ་བྱེད་པའི་
ཚེ་ནའང་ལྷ་ས་ནས་འགོ་བརྩམས་པ་ཡིན་པས། ལྷ་སའི་སྐད་དེ་བོད་ཀྱི་སྐད་
415



-
༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཡིག་འཕེལ་འགྱུར་གྱི་ཆོས་ཉིད་དང་མཐུན་པ་རེད། དཔེར་ན། ཨ་མདོའི་
སྐད་དུ་ད་ལྟ་ད་དུང་བཀས་བཅད་གཉིས་པ་ཡན་གྱི་བརྡ་རྙིང་ལྟར་སྐྱེ། མྱི།
ཁྱིད། དཀོན་ ཅོག འགྱོ། ཞེས་ པ་རྣམས། ལྷ་ སའི་ སྐད་ དུ་བཀས་
བཅད་གཉིས་པའི་ཐ་སྙད་དང་མཐུན་པར་མེ། མི། ཁྲིད། དཀོན་མཆོག
འགྲོ། ཟེར་བ་ལྟར་རེད། དེས་ན་བོད་ཀྱི་སྤྱི་སྐད་ལའང་སྐད་ཡིག་འཕེལ་
འགྱུར་གྱི་ཆོས་ཉིད་དང་མཐུན་པའི་ལྷ་སའི་སྐད་བཞག་ན་འོས་སྙམ།
༣. ལྷ་སའི་སྐད་ཁྱབ་རྒྱ་ཆེ་བ། ལྷ་སའི་སྐད་ཡུལ་སྐད་གཞན་ལས་
ཤུགས་རྐྱེན་ཆེ་བའི་དབང་གིས། རྒྱལ་ཁབ་ཕྱི་ནང་གི་བོད་རིགས་མང་ཆེ་བས་
ལྷ་སའི་སྐད་སྤྱོད་པར་མ་ཟད། ཀྲུང་དབྱང་མི་དམངས་ཀུན་ཁྱབ་རླུང་འཕྲིན་
ལས་ཁུངས་ ཀྱི་ བོད་ སྐད་ ཀྱི་ རྒྱང་བསྒྲགས་ ལེ་ ཚན་ དང༌། བོད་ ལྗོངས་ མི་
དམངས་ཀུན་ཁྱབ་རླུང་འཕྲིན་ལས་ཁུངས་ཀྱིས་ཕྱི་ཕྱོགས་སུ་གཏོང་བའི་རྒྱང་
བསྒྲགས་ལེ་ཚན་གང་ཡིན་རུང་ལྷ་སའི་སྐད་ཀྱིས་འཆད་པ་དང༌། རྒྱལ་ནང་གི་
མི་རིགས་གཞན་པ་དང་བོད་ཀྱི་རིག་པར་མཁྱེན་པ་ཡངས་ཤིང་བློ་ཁ་ཕྱོགས་པའི་
ཕྱི་གླིང་པ་ཚང་མས་ཀྱང་ལྷ་སའི་སྐད་དེ་བོད་སྐད་ཚད་མར་སློབ་པ་རེད།
༤. ལྷ་སའི་སྐད་ལ་ཞེ་ཚིག་མང་ཞིང་གདངས་ཚན་གསལ་བ། ལྷ་སའི་
སྐད་ནི་མདོ་ཁམས་གཉིས་ཀྱི་སྐད་དང་བསྡུར་ན། སྐད་གདངས་དམའ་ཞིང་
ཞེ་ཚིག་ མང་ བ་དང༌། གདངས་ཚན་ གསལ་ པོ་ ཞིག་ ལྡན་ པས། འཆད་
མཁན་གྱི་ལྕེར་བདེ་ཞིང་ཉན་མཁན་གྱི་རྣར་སྤྲོ་ལ། བོད་མི་རིགས་ཀྱི་ཞི་འཇམ་
དང་སྙིང་རྗེ་ལྡན་པའི་གཤིས་རྒྱུད་ཀྱང་མཚོན་ཐུབ་ཀྱི་ཡོད།
དེས་ན་བོད་ཀྱི་སྤྱི་སྐད་ཚད་མར་ལྷ་སའི་སྐད་འཛིན་པ་ནི། མི་རང་རང་
416
，
，
，



-
-
༄༅།།བོད་ཀྱི་སྤྱི་སྐད་གཏན་འབེབས་དང་ཁྱབ་གདལ་བྱ་རྒྱུའི་སྐོར་གྱི་ལྟ་ཚུལ་འགའ།
གི་འདོད་མོས་དང་ཕྱོགས་ཞེན་གྱིས་བཟོས་པ་མིན་པར། མི་རྣམས་ཀྱིས་སྔར་
ནས་ཁས་ལེན་ཞིང་ལོ་རྒྱུས་གོང་དུ་འཕེལ་བའི་མཐའ་འབྲས་རེད།
ཡིན་ནའང་། བོད་ཀྱི་སྤྱི་སྐད་ལ་ལྷ་སའི་སྐད་འཇོག་དགོས་ཞེས་པ་དེ་
བླང་དོར་མེད་པར་ལྷ་སའི་སྐད་ཀྱི་གྲུབ་ཆ་ཡོད་དོ་ཅོག་ཚད་མར་འཛིན་དགོས་
པའི་དོན་མིན། ང་ཚོས་ལྷ་སའི་སྐད་གདངས་དང་གདངས་ཚན་ཚད་གཞིར་
འཛིན་པ་དང་ཆབས་ཅིག དེའི་ཁྱབ་རྒྱ་ཆུང་ཞིང་དགོས་པ་ཆེན་པོ་མེད་པའི་
ཐ་སྙད་དང་། བོད་ཀྱི་བརྡ་སྤྲོད་ཀྱི་རྣམ་གཞག་དང་འགལ་བའི་ཕྱོགས་རྣམས་
འདོར་དགོས་པ་རེད། ཁྱད་པར་དུ་བོད་རང་གི་སྐད་ལ་ཡོད་པའི་ཐ་སྙད་དེ།
སྨན་པ་དང་དོར་ཐུང་། ཟངས་དཀར། སྒྲོག་གུ། རྫོང་དཔོན་བཅས་ལ་
སོ་ སོར་ “ཨེམ་ཆི་” “ཧབ་” “ ཏུང་” “ ཐབ་ཆི་” “ཞན་ཀྲང་” སོགས་ སུ་
འབོད་པ་ལྟ་བུ་ངེས་པར་དུ་འདོར་དགོས། དེ་མིན་སུམ་རྟགས་ཀྱི་རྣམ་གཞག་
དང་མི་མཐུན་པའི་ཕྲད་དེ། དཔེར་ན། ཁོང་ཚོ་དེང་སང་ག་རེ་གནང་གི་
ཡོའོ་རེད། ཅེས་པའི་དུས་ད་ལྟ་བ་སྟོན་པའི་ཚིག་གྲོགས་ “ཡོའོ་” ལྟ་བུ་དང་།
ཁོང་ཚོས་ཕ་གིར་པོ་ལོ་རྒྱག་གི་འདུག་གས་ ཞེས་པ་དང་། ཁོང་འགྲོ་གི་རེད་
པས། ཞེས་དྲིས་པའི་དོན་སྟོན་པའི་“པས་” དང་ “གས་” སྒྲ་ལྟ་བུ། ཡང་།
གཞས་གཏོང་གག་འགྲོ་གས། ཞེས་པ་དང༌། ཁོང་ཚོ་པོ་ལོ་རྒྱག་གག་ ཕྱིན་
སོང་། ཞེས་པའི་དགོས་ཆེད་ཀྱི་དོན་སྟོན་པའི་“གག་” སྒྲ་ལྟ་བུ། ད་དུང་མི་
དམངས་ཀྱི་འཚོ་བ་ཡག་རུ་ཡག་རུ་ཕྱིན་པ་རེད། ཅེས་པ་དང་། ང་ཚོའི་སློབ་
སྦྱོང་གི་ལས་འགན་ལྗིད་རུ་ལྗིད་རུ་འགྲོ་གི་རེད། མི ཅེས་པའི་“རུ་” སྒྲ་རྗེས་
འཇུག་ལ་མ་བལྟོས་པར་གང་འདོད་འདོད་དུ་སྤྱོད་པ་ལྟ་བུ་ཡང་ངེས་པར་དུ་
417



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
འདོར་དགོས། མདོར་ན། བོད་ཀྱི་སྤྱི་སྐད་ནི་ལྷ་སའི་སྐད་ཀྱི་གདངས་དང་
གདངས་ཚན་ཚད་གཞིར་འཛིན་པ་དང༌། ཁྱབ་རྒྱ་ཆེ་ཞིང་ཡིག་སྐད་དང་ཉེ་
བའི་ཐ་སྙད་གཙོར་སྤྱོད་པ། 《སི་ཏུ་འགྲེལ་ཆེན་》སོགས་སྤྱི་ཁྱབ་ཏུ་ཁས་ལེན་
པའི་སུམ་རྟགས་ཀྱི་གཞུང་རྣམས་བརྡ་སྤྲོད་ཚད་མར་འཛིན་པ་ཞིག་ཡིན་དགོས།
གསུམ། བོད་ཀྱི་སྤྱི་སྐད་ཁྱབ་གདལ་བྱེད་པའི་སྐོར།
བོད་ཀྱི་སྤྱི་སྐད་ཚད་མ་གཏན་འབེབས་བྱེད་རྒྱུ་དེ་ལས་སླ་མོ་ཞིག་མིན་ལ།
དེ་ཁྱབ་གདལ་དུ་གཏོང་རྒྱུ་ནི་དེ་བས་ཀྱང་དཀའ་ངལ་ཆེ་བ་ཞིག་རེད། བྱ་བ་
དེ་ལེགས་པོ་ཞིག་འགྲུབ་དགོས་ན་བོད་མི་ཡོངས་ཀྱི་རྒྱབ་སྐྱོར་དང་འབད་བརྩོན་
ལ་བརྟེན་དགོས་པས། མཁས་པ་ཁག་ཅིག་གིས་གཏན་ལ་ཕབ་ནས་འདི་ཁྱབ་
གདལ་དུ་ཐོངས་ཞེས་པ་ཙམ་གྱིས་ཚང་མས་ཀྱང་དགའ་དགའ་སྤྲོ་སྤྲོས་དེ་ལྟར་
འཆད་སྤེལ་བྱེད་པ་ཞིག་མ་རེད། དེ་ལས་ལྡོག་སྟེ་འགལ་བ་དང་བར་ཆད་ངེས་
ཅན་ཡང་འབྱུང་སྲིད། དེར་བརྟེན། བོད་ཀྱི་སྤྱི་སྐད་ཁྱབ་གདལ་དུ་གཏོང་
དགོས་ན་གཤམ་གསལ་གྱི་ཕྱོགས་འགར་བརྟེན་དགོས་པར་སྙམ།
༡. མི་རིགས་སྐད་ཡིག་ལས་དོན་ཨུ་ཡོན་ལྷན་ཁང་གི་འགོ་ཁྲིད་འོག་བོད་
ཀྱི་སྤྱི་སྐད་ཁྱབ་གདལ་དུ་གཏོང་དགོས་པ། དེ་ཡང་རང་རེའི་མེས་པོ་རྣམས་
ཀྱིས་གནའ་བོའི་དུས་སུ་ཐ་སྙད་བཀས་བཅད་བྱེད་སྐབས། རྒྱ་གར་གྱི་པཎྜི་ཏ་
དང་བོད་ཀྱི་ལོ་པཎ་རྣམས་ལྷན་དུ་འཛོམས་ནས་མིང་བརྡ་སོགས་ཇི་ལྟར་སྤྱོད་རྒྱུ་
ཞིབ་འཇུག་གཏན་འབེབས་བྱས་རྗེས། བཙན་པོར་ཞུས་ཤིང་དེའི་བཀའ་ལ་
418



༄༅།།བོད་ཀྱི་སྤྱི་སྐད་གཏན་འབེབས་དང་ཁྱབ་གདལ་བྱ་རྒྱུའི་སྐོར་གྱི་ལྟ་ཚུལ་འགའ། །
བརྟེན་ནས་གཅིག་ གྱུར་ཁྱབ་གདལ་ བྱེད་ པ་ དང་། དེང་ དུས་རྒྱ་ སོགས་ མི་
རིགས་གཞན་རྣམས་ཀྱིས་སྐད་ཡིག་བཅོས་སྒྱུར་བྱེད་ནའང་ཚད་ལྡན་མཁས་པ་
རྣམས་ཀྱིས་ཞིབ་འཇུག་གཏན་འབེབས་བྱས་རྗེས། རྒྱལ་སྲིད་སྤྱི་ཁྱབ་ཁང་གི་
ཡི་གེ་བཅོས་སྒྱུར་ཨུ་ཡོན་ལྷན་ཁང་དང་སྐད་ཡིག་ལས་དོན་ཨུ་ཡོན་ལྷན་ཁང་
སོགས་ཀྱིས་ཆོག་མཆན་འགོད་ཅིང༌། ཁྲིམས་ལུགས་ཀྱི་རྣམ་པའི་སྒོ་ནས་ལག་
ལེན་དུ་བསྟར་གྱི་ཡོད། གནའ་བོའི་དུས་སུ་མི་རིགས་རང་གི་ཐ་སྙད་བཀས་
བཅད་བྱེད་ཚུལ་དང༌། དེང་གི་དུས་སུ་མི་རིགས་གཞན་གྱི་སྐད་ཡིག་བཅོས་
སྒྱུར་བྱེད་པའི་ ཉམས་མྱོང་ལྟར་ན། བོད་ཀྱི་སྤྱི་སྐད་ཁྱབ་གདལ་དུ་གཏོང་
ནའང་ཐོག་མར་དེར་འགོ་ཁྲིད་དང༌། ཞིབ་དཔྱོད། དྲན་སྐུལ་བཅས་བྱེད་
པའི་གཅིག་གྱུར་གྱི་དབང་ཆའི་ལས་ཁུངས་དང་དེ་སྐོར་གྱི་ཁྲིམས་སྲོལ་ཆ་ཚང་
ཞིག་འཛུགས་དགོས་པ་རེད། ད་ལྟ་རང་རྒྱལ་དུ་ང་ཚོ་བོད་ལ་མ་གཏོགས་མི་
རིགས་རང་སྐྱོང་ས་ཁུལ་གཞན་ཚང་མར་སྐད་ཡིག་ལས་དོན་ཨུ་ཡོན་ལྷན་ཁང་
དངོས་སུ་ཡོད་ཅིང་། དེས་ཏང་དང་རྒྱལ་ཁབ་ཀྱི་མི་རིགས་སྐད་ཡིག་སྲིད་ཇུས་
ལག་བསྟར་ དོན་ འཁྱོལ་ བྱེད་ པ་ དང་ མི་ རིགས་ སྐད་ ཡིག་ གི་ ཁྲིམས་ ལུགས་
འཛུགས་སྐྲུན་བྱེད་རྒྱུར་ཤུགས་སྣོན་བརྒྱབ་ནས། མི་ རིགས་ སྐད་ཡིག་ཚད་
ལྡན་ཅན་དུ་མངོན་འགྱུར་ཡོང་བ་བྱེད་ཀྱི་ཡོད། མི་རིགས་སྲིད་ཇུས་གཅིག་གི་
ཁྲིད་སྟོན་འོག རྒྱལ་ཡོངས་ ཀྱི་ ཞིང་ཆེན་ དང་ རང་སྐྱོང་ ལྗོངས་ གཞན་ པ་
རྣམས་ཀྱིས་མི་རིགས་སྐད་ཡིག་ལས་དོན་ཨུ་ཡོན་ལྷན་ཁང་འཛུགས་ཐུབ་ན་ང་ཚོ་
བོད་ཁོ་ནས་འཛུགས་མི་ཐུབ་པའི་རྒྱུ་མཚན་ཅི། ཁོ་བོས་བལྟས་ན་འདི་ཏང་གི་
སྲིད་ཇུས་དང་མི་རིགས་གཞན་ལ་ཁག་འགེལ་རྒྱུ་མེད། གཙོ་བོ་ང་ཚོ་རང་ངོས་
419



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ནས་འབད་བརྩོན་མ་བྱས་པ་དང་ཁྱད་པར་དུ་མི་རིགས་རང་གི་མཐོ་རིམ་མི་སྣ་
རྣམས་ཀྱིས་གཙིགས་སུ་མ་བཟུང་བའི་རྐྱེན་གྱིས་རེད། བློ་གྲོས་ཀྱི་མིག་ཡངས་
པའི་འགོ་ཁྲིད་ལ་ལས་བྱ་བ་འདིར་མཐོང་ཆེན་མཛད་ཀྱང་། འདིའི་ཕྱོགས་ལ་
མཁྱེན་རྒྱ་དོག་པའི་རང་རིགས་ལས་བྱེད་པ་ཁ་ཤས་ཀྱིས་རྒྱབ་སྐྱོར་མི་བྱེད་པར་
མ་ཟད། བྱ་བ་དེ་སྣང་མེད་དུ་བཞག་པས། བོད་ལྗོངས་དང་མཚོ་སྔོན་ཞིང་
ཆེན་གཉིས་ཀྱི་མི་ རིགས་ སྐད་ཡིག་ལས་དོན་ཨུ་ཡོན་ལྷན་ཁང་ད་ ལྟ་ ད་དུང་
དངོས་སུ་འཛུགས་མ་ཐུབ་པ་རེད། །
མི་རིགས་སྐད་ཡིག་ལས་དོན་ཨུ་ཡོན་ལྷན་ཁང་ནི་བོད་ཀྱི་སྤྱི་སྐད་གཏན་
འབེབས་དང་ཁྱབ་གདལ་བྱེད་པར་མེད་དུ་མི་རུང་བའི་སྟོབས་ཤུགས་གཙོ་བོ་
ཞིག་ཡིན་པས། རིམ་པ་སོ་སོའི་འགོ་ཁྲིད་རྣམས་ཀྱིས་ཏང་གི་མི་རིགས་སྲིད་
ཇུས་དང1991ལོའི་རྒྱལ་སྲིད་སྤྱི་ཁྱབ་ཁང་གི་ཡིག་ཆ་ཨང32པའི་དགོངས་དོན་
ལྟར། མི་རིགས་འདྲ་མཉམ་དང་མི་རིགས་མཐུན་སྒྲིལ་ཡོང་བ། མི་རིགས་
ས་ཁུལ་གྱི་བདེ་འཇགས་སྲུང་སྐྱོབ་བྱས་ནས། མི་རིགས་ཚང་མ་མཉམ་དུ་དར་
རྒྱས་སུ་འགྲོ་བར་སྐུལ་མ་གཏོང་བ་བཅས་ཀྱི་དོན་དུ། མི་རིགས་སྐད་ཡིག་ཨུ་
ཡོན་ལྷན་ཁང་བཙུགས་ནས་བོད་ཀྱི་སྤྱི་སྐད་གཏན་འབེབས་དང་ཁྱབ་སྤེལ་བྱ་
དགོས། དེ་ཡང་གསལ་པོར་བཤད་ན། ལྷ་ས་དང་ཡང་ན་པེ་ཅིན་གང་རུང་
ཞིག་ཏུ་བོད་ཁམས་སྤྱི་ལ་ཁྱབ་པའི་སྐད་ཡིག་ལས་དོན་ཨུ་ཡོན་ལྷན་ཁང་འཛུགས་
པ་དང་། བོད་ལྗོངས་དང་མཚོ་སྔོན་དུ་ལྗོངས་སམ་ཞིང་ཆེན་གྱི་མི་རིགས་སྐད་
ཡིག་ལས་དོན་ཨུ་ཡོན་ལྷན་ཁང་འཛུགས་པ། ཀན་སུའུ་དང་སི་ཁྲོན། ཡུན་
ནན་སོགས་སུ་མ་མཐའ་ཡང་བོད་ཀྱི་སྐད་ཡིག་ལས་དོན་དོན་བྱེད་ཁང་འཛུགས་
420



༄༅།།བོད་ཀྱི་སྤྱི་སྐད་གཏན་འབེབས་དང་ཁྱབ་གདལ་བྱ་རྒྱུའི་སྐོར་གྱི་ལྟ་ཚུལ་འགའ། །
དགོས་ཤིང༌། དེ་དག་གི་གཅིག་གྱུར་འགོ་ཁྲིད་འོག་བོད་མི་ཡོངས་ནས་ཁས་
ལེན་པའི་མཁས་པ་དང༌། ཁྱད་པར་དུ་བོད་ཀྱི་སྐད་ཡིག་ལ་ནང་བྱན་ཆུད་
པའི་གཟུར་གནས་མཁས་པ་སྐོར་ཞིག་ལྷན་དུ་གདན་དྲངས་ནས་བོད་ཀྱི་སྤྱི་སྐད་
ཚད་མ་གཏན་འབེབས་བྱེད་པ་དང་། དེ་ཇི་ལྟར་ཁྱབ་སྤེལ་བྱེད་པའི་སྐོར་གྱི་
ཁྲིམས་སྲོལ་རབས་དང་རིམ་པ་ཞིག་བཟོས་རྗེས། རྒྱ་ཆེའི་བོད་རིགས་མང་
ཚོགས་དང་བོད་རིག་པར་བློ་ཁ་ཕྱོགས་པའི་མི་རྣམས་ཀྱི་ཁྲོད་དུ་བོད་ཀྱི་སྤྱི་སྐད་
ཁྱབ་སྤེལ་བྱེད་པའི་དགོས་པ་གལ་ཆེན་དྲིལ་བསྒྲགས་དང་སློབ་གསོ་གཏོང་བའི་
དུས་མཉམ་དུ་ཁྲིམས་སྲོལ་ལ་བརྟེན་ནས་སྤྱི་སྐད་ཁྱབ་སྤེལ་བྱེད་པ་དང་། དེར་
ལྟ་ཞིབ་དང་དྲན་སྐུལ་བྱེད་དགོས། དེ་ལྟར་བྱས་ན་བོད་ཀྱི་སྤྱི་ སྐད་གཏན་
འབེབས་དང་ཁྱབ་སྤེལ་བྱེད་པའི་བྱ་བ་དེ་འགོ་ཁྲིད་ཡོད་པ་དང་རྩ་འཛུགས་ཡོད་
པ། ཁྲིམས་སྲོལ་ཡོད་པ། གོ་རིམ་ཡོད་པ་བཅས་ཀྱི་སྒོ་ནས་ལེགས་པོར་
བསྒྲུབ་ཐུབ་ངེས་རེད། དེར་བརྟེན། བོད་ལ་སྐད་ཡིག་ལས་དོན་ཨུ་ཡོན་
ལྷན་ཁང་འཛུགས་རྒྱུ་ནི་བོད་ཀྱི་སྤྱི་སྐད་གཏན་འབེབས་དང་ཁྱབ་སྤེལ་བྱེད་པའི་
སྔོན་འགྲོའི་ཆ་རྐྱེན་མེད་དུ་མི་རུང་བ་ཞིག་ཡིན་པས། བོད་ཀྱི་སྐད་ཡིག་གཅིག་
གྱུར་དང་འཕེལ་རྒྱས་སུ་གཏོང་འདོད་ན་ཐོག་མར་འདིའི་ཕྱོགས་ལ་འབད་
བརྩོན་བྱེད་དགོས་པར་སྙམ།
༢. སློབ་གྲྭ་སོ་སོར་བརྟེན་ནས་ཁྱབ་གདལ་བྱེད་པ། སློབ་གྲྭ་ནི་སྐད་
ཡིག་སོགས་ཤེས་བྱ་སྦྱང་ས་དང་མི་སྐྱེད་སྲིང་བྱེད་ས་ཡིན་པས། བོད་ཀྱི་སྤྱི་
སྐད་ཁྱབ་གདལ་བྱེད་པའི་བྱ་བ་དེ་ཐོག་མར་རིམ་པ་སོ་སོའི་སློབ་གྲྭ་རྣམས་ཀྱིས་
གཙིགས་སུ་འཛིན་དགོས། དེ་ཡང་ཕྱོགས་གཅིག་ནས་སློབ་གྲྭ་ཆེ་འབྲིང་དང་
421



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཁྱད་པར་དུ་དགེ་འོས་སློབ་གྲྭ་ཆེན་མོ་དང་འབྲིང་བ་རྣམས་ཀྱིས་བོད་ཀྱི་སྤྱི་སྐད་
སྦྱོང་བའི་སློབ་ཚོགས་སྒྲིག་འཛུགས་དང༌། དགེ་རྒན་གདན་འདྲེན་ཞུས་ནས་
སྤྱི་སྐད་ལེགས་པོར་སྦྱོང་ཞིང་། དེ་དག་ལས་སྐྱེད་སྲིང་བྱས་པའི་དགེ་རྒན་ལ་
བརྟེན་ནས་རིམ་བཞིན་སློབ་ཆུང་སོ་སོ་ནས་སྤྱི་སྐད་ཀྱི་ཀློག་སྦྱང་རྒྱུ་ནི་སྤྱི་སྐད་
ཁྱབ་གདལ་བྱེད་པའི་ཐབས་དམ་པ་ཞིག་ཡིན་པ་རྒྱ་མི་རིགས་ཀྱི་སྤྱི་སྐད་ཁྱབ་
གདལ་བྱེད་པའི་ཉམས་མྱོང་ལས་ཤེས། ཕྱོགས་གཞན་ཞིག་ནས་མདོ་དབུས་
ཁམས་གསུམ་གྱི་སློབ་གྲྭ་པ་དང་། ཁྱད་པར་དུ་དགེ་འོས་སློབ་གྲྭ་ཆེ་འབྲིང་
རྣམས་ཀྱི་དགེ་རྒན་དང་སློབ་མ་ཕན་ཚུན་མངག་གཏོང་བྱས་ནས་བོད་ཀྱི་སྤྱི་སྐད་
སློབ་སྤེལ་བྱེད་དགོས། དེ་ལྟར་བྱས་ན་བོད་ཀྱི་སྤྱི་སྐད་ཁྱབ་གདལ་བྱེད་པར་
ཕན་པ་རྒྱ་ཆེན་པོ་འབྱུང་རྒྱུ་མ་ཟད། ཕྱོགས་སོ་སོའི་དགེ་སློབ་རྣམས་ཀྱིས་ཕན་
ཚུན་གནས་ཚུལ་རྒྱུས་ལོན་བྱེད་ཅིང་ཁོ་ཚོའི་མཐོང་རྒྱ་དང་ཐོས་རྒྱ་ཇེ་ཆེར་འགྱུར་
བ། མི་རིགས་ནང་ཁུལ་གྱི་མཐུན་སྒྲིལ་ཇེ་དམ་དང་མཛའ་བརྩེ་ཇེ་ཟབ་ཏུ་འགྲོ་
བ་བཅས་ལའང་ཕན་པ་ཆེན་པོ་ཐོན་ངེས་རེད།
༣. དྲིལ་སྒྲོག་ལས་ཁུངས་ལ་བརྟེན་ནས་ཁྱབ་གདལ་བྱེད་པ། རླུང་
འཕྲིན་དང་བརྙན་འཕྲིན་ནི་དེང་རབས་ཅན་གྱི་དྲིལ་བསྒྲགས་ཡོ་བྱད་ཡིན་ཞིང་།
དེར་བསྒྲགས་ཚད་མྱུར་ཞིང་མང་ཚོགས་རང་བཞིན་དང་ཡིད་འགུག་གི་ནུས་པ་
ཆེ་བ་བཅས་ཀྱི་ཁྱད་ཆོས་ལྡན་པས། དེའི་སྐད་ཆའི་ཤན་ཤུགས་དང་སློབ་
གསོའི་ནུས་པ་དགེ་རྒན་དང་འཁྲབ་སྟོན་པ། དེ་མིན་རྣམ་པ་གཞན་གྱི་དྲིལ་
བསྒྲགས་གང་ལས་ཀྱང་ཆེ་བ་ཡོད། དེར་བརྟེན། ང་ཚོའི་རླུང་འཕྲིན་དང་
བརྙན་འཕྲིན་གྱི་ལས་ཀ་བྱེད་མཁན་ཚོས་ཉིན་རེར་རྒྱ་ཆེའི་ཉན་མཁན་རྣམས་ལ་
422



༄༅།།བོད་ཀྱི་སྤྱི་སྐད་གཏན་འབེབས་དང་ཁྱབ་གདལ་བྱ་རྒྱུའི་སྐོར་གྱི་ལྟ་ཚུལ་འགའ།
-
-
-
-
ཏང་གི་ལམ་ཕྱོགས་དང་བྱེད་ཕྱོགས། སྲིད་ཇུས་བཅས་དྲིལ་སྒྲོག་བྱས་ནས།
མི་དམངས་ ཀྱི་ སྤྱི་ཚོགས་ རིང་ལུགས་ཀྱི་གོ་རྟོགས་ཇེ་མཐོར་ གཏོང་ བ་ དང་།
ཚན་རིག་ལག་རྩལ་གྱི་ཤེས་བྱ་ཁྱབ་སྤེལ་བྱེད་ཅིང་མི་དམངས་ཀྱི་རིག་གནས་འཚོ་
བ་ཕུན་སུམ་ཚོགས་སུ་གཏོང་བའི་དུས་མཉམ་དུ་ཉན་མཁན་ཁྲི་སྟོང་མང་པོར་
སྐད་ཆའི་སློབ་གསོ་བྱེད་པའི་བྱ་བའང་བསྒྲུབ་དགོས་པ་རེད། ལེ་ཉིན་གྱི་ཨུ་རུ་
སུའི་སྐད་ཆ་དག་བཅོས་བྱ་དགོས་པའི་སྐོར་གླེང་བ་ཟེར་བའི་རྩོམ་ཡིག་ནང་།
རླུང་འཕྲིན་ཞུ་མིའི་སྐད་ཆ་ནི་ཉན་མཁན་ལ་མཚོན་ན་ཤུགས་རྐྱེན་དེ་ལས་ཀྱང་
ཆེ་བས། རླུང་འཕྲིན་ཉན་པ་ལས་སྐད་ཆའང་ངང་ངམ་ཤུགས་ཀྱིས་སློབ་པ་
རེད་ཅེས་དང་། སྐུ་ཞབས་ཡའེ་ཧྲིན་ཐོས་རླུང་འཕྲིན་ལས་དོན་བྱེད་མཁན་
རྣམས་ནི་དགེ་རྒན་དང་། འཁྲབ་སྟོན་པ། རྩོམ་པ་པོ་བཅས་དང་འདྲ་བར་
སྐད་ཆའི་སློབ་གསོ་གཏོང་མཁན་ཡིན་པས། ནང་དོན་གྱི་ངོ་བོར་ཕྱོགས་སོ་སོ་
ནས་བསམ་གཞིགས་ མང་ པོ་བྱེད་དགོས་ པ་ ཕུད། ད་དུང་ སྐད་ཆའི་ ཐད་
འབད་བརྩོན་བྱེད་ དགོས། དེ་ལྟར་ མ་ བྱས་ན་ སྐད་ཆའི་ སློབ་ གསོ་ མཐའ་
འཁྱོལ་ བ་ ཞིག་བྱེད་མི་ཐུབ། དེ་ནི་སྐྱོན་ཆ་ ཞིག་ རེད་ ཅེས་ གསུངས་ ཡོད།
རླུང་འཕྲིན་ལས་དོན་བྱེད་མཁན་ནི་སྐད་ཆའི་སློབ་གསོ་གཏོང་མཁན་ཡིན་པར་
མ་ཟད། སྤྱི་ཚོགས་ཐོག་རླུང་འཕྲིན་སྐད་ཆའི་ཤན་ཤུགས་ཁྱབ་རྒྱ་ཡངས་ཤིང་
དཔེ་མཚོན་གྱི་ནུས་པ་ཧ་ཅང་ཆེ་བས། བོད་ཀྱི་སྤྱི་སྐད་ཁྱབ་སྤེལ་བྱེད་པ་དང་
བོད་སྐད་ཚད་ལྡན་ཅན་དུ་འགྱུར་བར་སྐུལ་འདེད་བྱེད་རྒྱུ་དེ་རང་ཤུགས་ཀྱིས་
རླུང་འཕྲིན་ལས་དོན་བྱེད་མཁན་རྣམས་ཀྱི་གཟི་བརྗིད་ལྡན་པའི་ལས་འགན་དུ་
གྱུར་པ་ རེད། ： དེས་ན་ མདོ་ ཁམས་ཀྱི་རླུང་འཕྲིན་ དང་བརྙན་འཕྲིན་ལས་
423



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
--
-
-
--
-
-
----
-
-
ཁུངས་སོ་སོས་ཀྲུང་དབྱང་རླུང་འཕྲིན་ལས་དོན་ཅུས་ནས་ “རླུང་འཕྲིན་ལས་
ཁུངས་དང་རླུང་འཕྲིན་ས་ཚུགས་ཀྱིས་སྐད་ཆར་བརྟེན་ནས་དྲིལ་བསྒྲགས་བྱེད་
ཅིང་། དེར་ཉན་མཁན་མང་པོ་ཡོད་པས། སྤྱི་སྐད་ཁྱབ་སྤེལ་བྱེད་པའི་ཡོ་
བྱད་ནུས་ལྡན་ཞིག་རེད། ..རྒྱལ་ཡོངས་ཀྱི་རླུང་འཕྲིན་ལས་དོན་པ་ཚོས་སྤྱི་
སྐད་ཁྱབ་སྤེལ་བྱེད་པ་དེ་རང་ཉིད་ཀྱི་གཟི་བརྗིད་ལྡན་པའི་ལས་འགན་གལ་ཆེན་
ཞིག་ཏུ་བརྩིས་ནས། འབད་བརྩོན་དང་ནན་ཏན་གྱིས་བྱ་བ་བསྒྲུབ་དགོས”
པར་བསྟན་པ་བཞིན། ད་ནས་ལྷ་སའི་སྐད་ཀྱི་ཀློག་སློབ་པའི་ཆེད་བསྒྲིགས་ལེ་
ཚན་བཀོད་སྒྲིག་གིས་རྒྱ་ཆེའི་དོན་གཉེར་པ་རྣམས་ལ་ཕན་པའི་བདུད་རྩི་སྦྱིན་
པར་མ་ཟད། ལྷ་སའི་སྐད་ཀྱི་གསར་འགྱུར་ལེ་ཚན་དང་ཆེད་བསྒྲིགས་རོལ་
མོའི་ལེ་ཚན། བརྙན་འཕྲིན་ཟློས་གར། གཏམ་རྒྱུད་གློག་བརྙན་བཅས་ཀྱང་
གང་ལ་གང་འཚམ་བཀོད་སྒྲིག་གིས་རྒྱ་ཆེའི་གསན་པ་པོ་རྣམས་ཀྱི་རྣ་ལམ་དུ་ལྷ་
སའི་སྐད་གོམས་པར་བྱེད་པ་དང༌། གློག་བརྙན་སྒྱུར་སྐྲུན་གྱི་ལས་ཁུངས་སོ་
སོས་ཀྱང་ཆེད་དོན་གློག་བརྙན་དང་གཏམ་རྒྱུད་གློག་བརྙན་འོས་འཚམ་རེ་ཡིག་
སྐད་དང་ཡང་ན་ལྷ་སའི་སྐད་ཀྱིས་བསྒྱུར་ནས་བསྟན་ནའང་སྤྱི་སྐད་ཁྱབ་གདལ་
དུ་འགྲོ་བའི་སྨན་དུ་འགྱུར་ངེས་རེད།
ད་ལྟ་མཚོ་སྔོན་བརྙན་འཕྲིན་ཁང་གིས་ཉིན་རེར་ལྷ་སའི་སྐད་ཀྱི་གསར་
འགྱུར་ལེ་ཚན་རེ་གཉིས་གཏོང་བ་དང༌། གཟའ་འཁོར་རེའི་གཟའ་པ་སངས་
ལ་ལྷ་ སའི་ སྐད་ཀྱི་གཏམ་རྒྱུད་ གློག་བརྙན་བཀོད་སྒྲིག་བྱེད་ པ་དེས་རྒྱ་ཆེའི་
གཟིགས་མོ་པ་རྣམས་ལ་བོད་ལྗོངས་ཀྱི་གནས་ཚུལ་མཚམས་སྦྱོར་དང༌། ཁོང་
ཚོའི་རིག་གནས་འཚོ་བ་ཕུན་སུམ་ཚོགས་སུ་བཏང་བར་མ་ཟད། ལྷ་སའི་སྐད་
424



...
༄༅།།བོད་ཀྱི་སྤྱི་སྐད་གཏན་འབེབས་དང་ཁྱབ་གདལ་བྱ་རྒྱུའི་སྐོར་གྱི་ལྟ་ཚུལ་འགའ།
ཁྱབ་སྤེལ་བྱེད་པར་ཡང་ནུས་པ་བསམ་གྱིས་མི་ཁྱབ་པ་བསྐྱེད་ཅིང་སྐྱེད་བཞིན་
ཡོད་པས། རྒྱ་ཆེའི་གཟིགས་མོ་པ་དང་ཁྱད་པར་དུ་བློ་དང་ལྡན་པའི་ཨ་མདོའི་
གཞོན་ནུ་མང་ པོས་ དགའ་ བའི་ མེ་ ཏོག་དང་བསྟོད་ པའི་ ཁ་ བཏགས་འབུལ་
བཞིན་ཡོད་ན། ད་དུང་རྣམ་གྲངས་ཇེ་མང་དང་སྤུས་ཚད་ཇེ་ལེགས་སུ་གཏོང་
བར་མཁྱེན་མཁྱེན། ང་ཚོ་བོད་ལ་སྤྱི་སྐད་ཚད་མ་ཞིག་ཡོད་ཚེ། ང་ཚོའི་རླུང་
འཕྲིན་དང་བརྙན་འཕྲིན། གློག་བརྙན་སྒྱུར་སྐྲུན་ལས་དོན་རང་ལའང་ཕན་
པ་ཆེན་པོ་ཡོད་པ་སྟེ། ཀྲུང་དབྱང་གི་ གསར་འགྱུར་ལེ་ཚན་རྣམས་ཕྱོགས་
གཅིག་གིས་བསྒྱུར་རྗེས། གཞན་རྣམས་ཀྱིས་བསྒྱུར་མི་དགོས་པར་རྒྱུད་གཏོང་
བྱས་ པས་ཆོག བརྙན་འཕྲིན་ཟློས་གར་དང་གཏམ་ རྒྱུད་ གློག་བརྙན་ཡང་
ཕྱོགས་གཅིག་གིས་བསྒྱུར་རྗེས་ གཞན་རྣམས་ཀྱིས་བསྒྱུར་མི་ དགོས་ པར་ ཕབ་
སྐྲུན་བྱས་ཆོག དེ་ལྟར་བྱས་ན་དྲིལ་སྒྲོག་བྱེད་ཚད་ཇེ་མགྱོགས་དང་ཕན་ནུས་
ཇེ་མཐོར་འགྲོ་བ། བོད་སྐད་ཚད་ལྡན་ཅན་དུ་འགྱུར་བ་བཅས་ལ་ཕན་པར་མ་
ཟད། མི་ཤུགས་དང་གྲོན་དངུལ་མང་པོ་ཞིག་གྲོན་ཆུང་ཡང་བྱེད་ཐུབ་པས།
རླུང་འཕྲིན་དང་བརྙན་འཕྲིན་སྡེ་ཚན་སོ་སོས་ཏང་གི་དྲིལ་བསྒྲགས་བྱ་བ་ལེགས་
པར་སྒྲུབ་པའི་དུས་མཚུངས་སུ། སྐད་ཆའི་སློབ་གསོའི་ལས་དོན་རང་རྟོགས་
ཀྱིས་ལེགས་པོ་བསྒྲུབ་རྒྱུ་ནི་ལོ་རྒྱུས་ཀྱི་འོས་འགན་ཡིན་ལ། ཏང་གི་སྲིད་ཇུས་
དང་ཡང་མཐུན་པ་རེད། རང་རྒྱལ་གྱི་རྒྱུ་མི་རིགས་ཀྱིས1955ལོར་སྤྱི་སྐད་
གཏན་འབེབས་བྱས་རྗེས། ལྷོ་རྒྱུད་དང་གྲོང་གསེབ་ཀྱི་མི་མང་པོས་སྤྱི་སྐད་དེ་
ཆ་ཚང་མི་གོ་བཞིན་དུ་རླུང་འཕྲིན་དང་བརྙན་འཕྲིན། གཏམ་བརྗོད་ཟློས་
གར་ཡོངས་སུ་སྤྱི་སྐད་ཁོ་ན་སྤྱོད་པའང་སྐད་རིགས་གཅིག་གྱུར་ཡོང་བ་དང་ཚད་
425



་་
，，，
:: ，
， .，:：
་
：
：
་: ...
，：་：
་，
༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ལྡན་ཅན་དུ་འགྱུར་བའི་ཆེད་དུ་རེད།
༩. བོད་ཡིག་སྤྱོད་པའི་ལས་ཁུངས་ཁག་ལ་བརྟེན་ནས་བོད་ཀྱི་སྤྱི་སྐད་
ཁྱབ་གདལ་དུ་གཏོང་བ། བོད་ལ་གཅིག་གྱུར་གྱི་སྐད་ཆ་ཞིག་ཡོད་དགོས་ན།
ཐོག་མར་སྐད་ཆ་དེ་འགྲུབ་བྱེད་ཀྱི་ཐ་སྙད་གཅིག་གྱུར་ཞིག་དགོས་པ་རེད། ཐ་
སྙད་གཅིག་གྱུར་བྱེད་དགོས་ན་བོད་ཀྱི་ཡི་གེ་སྤྱོད་པའི་ལས་ཁུངས་གསར་འགྱུར་
ཁང་དང༌། དཔེ་སྐྲུན་ཁང་། ཡིག་སྒྱུར་ཁང་། སློབ་དེབ་སྒྲིག་སྒྱུར་ཁང་།
དུས་དེབ་སོ་སོའི་རྩོམ་སྒྲིག་ཁང་བཅས་ཀྱིས་རྩོམ་སྒྲིག་དཔེ་སྐྲུན་བྱེད་སྐབས་ཁྱོན་
ཡོངས་དང་ རྒྱང་རིང་ལ་དམིགས་ ཤིང་། ཕྱོགས་ཞེན་དང་ རང་ ལྟ་ མཆོག་
འཛིན་གྱི་དྲི་མ་རིང་དུ་དོར་ནས་སྤྱི་ སྐད་ཀྱི་ཐ་སྙད་དང་སུམ་རྟགས་ཀྱི་རྣམ་
གཞག་ལ་བསྟུན་པ་དང་། ཁྱད་པར་དུ་ཐ་སྙད་གསར་པ་འདོགས་པ་དང་སྒྱུར་
བའི་དུས་སུ་བོད་ཀྱི་སྐད་ཡིག་ལས་དོན་ཨུ་ཡོན་ལྷན་ཁང་གིས་གཏན་ལ་ཕབ་
པའི་ཐ་སྙད་བཀོལ་ནས་གཅིག་གྱུར་ཡོང་གང་ཐུབ་བྱས་ན། གཞི་ནས་བོད་ཀྱི་
སྐད་ཚད་ལྡན་ཅན་དུ་འགྱུར་ཞིང་དེ་ཁྱབ་གདལ་བྱེད་ཐུབ་ངེས་རེད།
༥. རྒྱལ་སྤྱིའི་སྒྲ་རྟགས་ ལ་བརྟེན་ནས་བོད་ཀྱི་སྤྱི་སྐད་ཁྱབ་གདལ་དུ་
གཏོང་བ། རྒྱལ་སྤྱིའི་སྒྲ་རྟགས་ནི་སྦྱང་སླ་ཞིང་འཛམ་གླིང་གི་སྐད་རིགས་སོ་
སོའི་སྒྲ་གདངས་ཟིན་བྲིས་སུ་འགོད་པའི་བརྡ་རྟགས་ཡིན་ཞིང་། ད་ལྟ་འཛམ་
གླིང་ཐོག་གི་སྐད་རིགས་སྣ་ཚོགས་སྦྱོང་བའི་ཐབས་དམ་པ་ཞིག་ཡིན་པས། ང་
ཚོས་ཀྱང་སྤྱི་སྐད་གང་མགྱོགས་ཀྱིས་ཁྱབ་གདལ་བྱེད་པའི་ཆེད་དུ། མཁས་
དབང་རྣམ་པ་དང་ཁྱད་པར་དུ་སྒྲ་རིག་པར་བློ་གྲོས་ཡངས་པའི་མཁས་པ་རྣམས་
ཀྱིས་བོད་ཀྱི་སྤྱི་སྐད་ཚད་མ་གཏན་འབེབས་བྱེད་པའི་དུས་མཚུངས་སུ། དེའི་
426
་
，



༄༅།།བོད་ཀྱི་སྤྱི་སྐད་གཏན་འབེབས་དང་ཁྱབ་གདལ་བྱ་རྒྱུའི་སྐོར་གྱི་ལྟ་ཚུལ་འགའ། །
སྒྲ་གདངས་རྒྱལ་སྤྱིའི་སྒྲ་རྟགས་སུ་བཀོད་ནས་བཀྲམས་ནའང་བོད་ཀྱི་སྤྱི་སྐད་
གང་མགྱོགས་ཀྱིས་ཁྱབ་སྤེལ་བྱེད་པར་དགེ་མཚན་ལྡན་པའི་ནུས་པ་ཐོན་ངེས་
རེད། །
མདོར་ན། བོད་ཀྱི་སྤྱི་སྐད་གཏན་འབེབས་བྱས་རྗེས། ཐོག་མར་ཤེས་
ཡོན་ཅན་གྱི་ཁྲོད་དུ་ཁྱབ་སྤེལ་བྱེད་པ་དང༌། ཕྱིས་སུ་ཡིག་རྨོངས་པའི་ཁྲོད་དུ་
སྤེལ་བ། ཐོག་མར་ལས་ཁུངས་སུ་ཁྱབ་གདལ་དུ་གཏོང་བ་དང་། རྗེས་སུ་
གྲོང་གསེབ་ཏུ་ཁྱབ་གདལ་བྱས་ནས་བོད་ཁམས་ཡོངས་ཀྱི་ཐུན་མོང་གི་སྐད་དུ་
གྱུར་ཚེ། བོད་མི་རིགས་མཐུན་སྒྲིལ་གཅིག་གྱུར་ཡོང་ཞིང་། བོད་ཁམས་ཀྱི་
ཆབ་སྲིད་ དང་ དཔལ་ འབྱོར་ རིག་ གནས་ ཀྱི་ ལས་ དོན་ གོང་ དུ་ འཕེལ་ བ།
འཛམ་གླིང་གི་མི་རིགས་གཞན་རྣམས་ལ་འབྲེལ་འདྲིས་དང་ཕན་ཚུན་བར་རིག་
གནས་བརྗེ་རེས་བྱེད་པ་བཅས་ལ་ཕན་པ་རྒྱ་ཆེན་པོ་ཐོན་ངེས་ཡིན་པར་ཁོ་བོས་
མགྲིན་པ་གཟེངས་སུ་བསྟོད་ནས་བརྗོད་པར་ཕོད།
མཆན་འགྲེལ།
(234)(6)D8(90) མི་རིགས་དཔེ་སྐྲུན་ཁང་གིས་པར་དུ་བསྐྲུན་པའི་《ལྷ་
སའི་ཁ་སྐད་ཀློག་དེབ་》ཏུ་གསལ།
©00མི་རིགས་དཔེ་སྐྲུན་ཁང་གིས་པར་དུ་བསྐྲུན་པའི་《བོད་རྒྱ་ཤན་སྦྱར་གྱི་ལྷ་སའི་
ཁ་སྐད་ཚིག་མཛོད་》ལས་གསལ།
427



་
་
་
，，་，
་
་
༄༅།།གངས་རིའི་ཁྲོད་ཀྱི་མི་རིགས།
སྟོད་དབུས་གཙང་ཞེས་པའི་ཐ་སྙད་དེ་ཁོ་བོས་བྱིས་པ་རོལ་རྩེད་ཀྱི་དུས་
ནས་ཕ་མེས་སོགས་བགྲེས་པོ་རྣམས་ཀྱི་ངག་ལས་ཐོས་ཀྱང༌། དེ་དགོན་སྡེ་ཙམ་
ལ་ངེས་པ་ལས་དོན་གྱི་སྙིང་པོ་ཧ་མ་གོ། ཕོ་ལོ་ལྔ་གསུམ་བཅོ་ལྔར་སོན་པ་དང་
རིམ་བཞིན་སློབ་གྲྭ་འབྲིང་བ་དང་ཆེན་མོ་སོགས་ལ་ཞུགས་པའི་སྐལ་བ་ཐོབ་ནས།
མི་རིགས་རང་གི་ལོ་ རྒྱུས་ཡིག་ཆ་དང་རྒྱལ་རབས་ཆོས་འབྱུང་། དེབ་ཐེར་
སོགས་ལ་མཇལ་བ་ལས་སྟོད་དབུས་གཙང་ནི་རང་གི་ཕ་མེས་ཡང་མེས་རྣམས་ཀྱི་
ཕ་ཡུལ་དང་མི་རིགས་རང་གི་རིག་གནས་སྣ་ཚོགས་ཀྱི་མཆེད་ཁུངས་ཡིན་པར་མ་
ཟད། དེར་རྒྱལ་རབས་དང་མཛངས་མི་རིམ་བྱོན་རྣམས་ཀྱི་བཞུགས་གནས་
དང་མཛད་རྗེས་མང་པོ་ད་དུང་དངོས་སུ་མཇལ་རྒྱུ་ཡོད་པ་ངེས་པས། གནས་
དེར་འགྲོ་བའི་འདུན་པ་དྲག་པོ་ཞིག་ཡིད་ཀྱི་མེ་ལོང་ངོས་སུ་ལན་གཅིག་མིན་
པར་རིང་ པོ་ ཞིག་ ལ་ ཡང་ ཡང་ དུ་ ཤར་ རུང༌ མངོན་ སུམ་ དུ་ འགྱུར་ མ་ ཐུབ།
1988ལོར་སློབ་ཁྲིད་ཀྱི་འགན་རྫོགས་ནས་ཧྲོ་ཧྲིའི་ཐོབ་ཐང་ཞུ་བའི་དཔྱད་རྩོམ་
འབྲི་བ་རྒྱུ་རྐྱེན་དུ་གྱུར་ཏེ། རེ་བའི་མྱུ་གུར་འབྲས་བུ་སྨིན་ཞིང་འདོད་པའི་
ཡིད་ལ་རྟ་བོ་བརྒྱུགས་སོང་། དབྱར་ཟླ་དྲུག་པའི་ཚེས་ལྔ་ཉིན་ང་ཚོ་ཚན་རིག་
འཕྲུལ་གྱི་འཁོར་ཤུགས་ལ་བརྟེན་ནས་གྲོང་ཁྱེར་ལྷ་སར་འབྱོར་བ་ཡིན། ཧ་
ལམ་ཟླ་འཁོར་གཉིས་ཙམ་གྱི་རིང་ལ་ང་ཚོས་ལྷ་ལྡན་སྤྲུལ་པའི་གཙུག་ལག་ཁང་
428



༄༅།།གངས་རིའི་ཁྲོད་ཀྱི་མི་རིགས།
དང་། ཕོ་བྲང་པོ་ཏ་ལ། རྒྱ་སྟག་ར་མོ་ཆེ། རྒྱལ་དབང་སྐུ་ཕྲེང་རིམ་བྱོན་
གྱི་དབྱར་གནས་ཕོ་བྲང་ནོར་བུ་གླིང་ག འབྲས་སྤུངས་དགོན་པ། ཆོས་རྒྱལ་
སྲོང་བཙན་སྒམ་པོའི་སྒྲུབ་གནས་ཕ་བོང་ཁ། མཁར་རྡོ་རི་ཁྲོད། ཆུ་བཟང་
རི་ཁྲོད། སེ་ར་ཐེག་ཆེན་གླིང༌། འབྲོག་རི་ཆེན་པོ་དགའ་ལྡན་རྣམ་པར་རྒྱལ་
བའི་གླིང་། གཙང་བཀྲ་ཤིས་ལྷུན་པོ་དགོན། གཞིས་ཀ་རྩེ་རྫོང་། ཞ་ལུ་
དགོན། རྒྱལ་རྩེ་རྫོང༌། དཔལ་འཁོར་ཆོས་སྡེ། དཔལ་འཁོར་མཆོད་རྟེན།
ས་སྐྱ་དགོན་པ། སྣེའུ་གདོང་རྫོང་ཤུལ། ཁྲ་འབྲུག་དགོན། ཡུམ་བུ་བླ་
སྒང་། འཕྱིངས་པ་སྟག་རྩེ་རྫོང)། རྒྱལ་རབས་བང་སོ། བྲག་སྲིན་མོ་དང་
སྤྲེའུ་བྱང་ཆུབ་སེམས་དཔའ་གཉིས་ཀྱི་བྲག་ཕུག བསམ་ཡས་དགོན་སོགས་ལ་
མཇལ་ཞིང༌། དེ་མིན་ད་དུང་བོད་ ལྗོངས་སྨན་རྩིས་ ཁང་ དང་ བོད་ ལྗོངས་
འགྲེམ་སྟོན་ཁང་གཉིས་ལའང་ལྟ་སྐོར་བྱས་པ་ཡིན། གནའ་བོའི་རིག་གནས་
རྗེས་ཤུལ་དང་ལས་ཁུངས་དེ་དག་ལ་མཇལ་སྐོར་བྱེད་དུས་མཐོང་ཐོས་སྣ་ཚོགས་
བྱུང་བ་ལ་ཞིབ་ ཏུ་བརྟགས་ཤིང་དཔྱད་ན་བོད་མི་རིགས་དེ་ག་འདྲ་ཡིན་པ་
མངོན་པར་གསལ་བ་འདི་ལྟར། །
གཅིག
ཁྲེལ་ཡོད་པ།
དབུས་གཙང་དུ་མཇལ་སྐོར་བྱས་པའི་ཚོར་སྣང་དང་པོ་ནི་དགོན་སྡེ་དང༌
ལྷ་ཁང་མང་བ་དེ་རེད། དེ་དག་མང་ཆེ་བ་ནང་ པ་ སངས་ རྒྱས་ པའི་ཆོས་
ལུགས་ དགོན་ པ་ དང༌ ལྷ་ ཁང་ ཡིན་ པས་ དེར་ བཞེངས་ པའི་ སྐུ་ རྟེན་ དང་།
429



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
མཆོད་རྟེན། ལྡེབས་རིས། ཐང་ག དཔར་ཤིང་དང་གླེགས་བམ་སོགས་
འདྲ་ས་མང་པོ་ཡོད་པ་རེད། དཔེར་ན། སྐུ་རྟེན་དང་ཐང་གར་དུས་གསུམ་
སངས་རྒྱས་དང་། རིགས་གསུམ་མགོན་པོ། གསང་བདེ་འཇིགས་གསུམ།
ཇོ་ བོ་ སྣ་ ཚོགས། སྒྲོལ་ མ། སྤྱན་ རས་ གཟིགས་ ཕྱག་ སྟོང་ སྤྱན་ སྟོང་།
དབྱངས་ཅན་མ། སྤྱན་རས་གཟིགས་བཅུ་གཅིག་ཞལ། མགོན་པོ། རྟ་
མགྲིན། དཔལ་ལྡན་ལྷ་མོ། རྣམ་སྲས། ཆོས་རྒྱལ། གནས་རྟེན་བཅུ་
དྲུག རྒྱུན་དྲུག་མཆོག་གཉིས། ཚེ་དཔག་མེད་ སོགས་ བཞེངས་ པ་ དང་།
དེ་མིན་ད་དུང་ཆོས་རྒྱལ་མེས་དབོན་རྣམ་གསུམ་དང་མཁན་སློབ་ཆོས་གསུམ།
སྐ་ཅོག་ཞང་གསུམ། མར་མི་དྭགས་གསུམ། ཁུ་རྔོག་འབྲོམ་གསུམ་བཅས་ཀྱི་
སྐུ་རྟེན་ཡང་ཕལ་ཆེར་ཆོས་སྡེ་རྣམས་སུ་ཁྱབ་གདལ་དུ་བཞེངས་ཡོད་པ་རེད།
མཆོད་རྟེན་ལ་བྱང་ཆུབ་མཆོད་རྟེན་དང་པད་སྤུངས་མཆོད་རྟེན། བཀྲ་ཤིས་
སྒོ་ མང་ མཆོད་ རྟེན། ཆོ་ འཕྲུལ་ མཆོད་ རྟེན། ལྷ་ བབས་ མཆོད་ རྟེན།
དབྱེན་འདུམ་མཆོད་རྟེན། རྣམ་རྒྱལ་མཆོད་རྟེན། མྱང་འདས་མཆོད་རྟེན།
དུས་འཁོར་མཆོད་རྟེན་བཞེངས་པ། ལྡེབས་རིས་སུ་ སྟོན་པའི་སྐྱེས་རབས་
གཏམ་རྒྱུད་དང་རྒྱལ་ཆེན་རིགས་བཞི་སོགས་བཀོད་པ། གླེགས་བམ་གཙོ་བོ་
བཀའ་བསྟན་གཉིས་ཡིན་པ་བཅས་ནི་དགོན་སྡེ་སོ་སོ་ཐུན་མོང་དུ་བཞུགས་པ་སྟེ་
འདྲ་ ས་ རེད། དགོན་ སྡེ་ དེ་ དག་ འདེབས་ པའི་ དུས་ དང༌། གནས།
འདེབས་མཁན་གྱི་མི། ཡང་ན་ནང་པ་ནང་གསེས་གྱི་གྲུབ་མཐའ་སོགས་མི་
འདྲ་བའི་དབང་གིས་ནང་དུ་བཞེངས་པའི་ལྷ་རྟེན་ཆོས་གསུམ་དང་དེ་དག་གི་གོ་
གནས་ལ་མི་འདྲ་སའང་ཅུང་ཟད་རེ་ཡོད་པ་རེད། དཔེར་ན། ཕོ་བྲང་པོ་ཏ་
430



༄༅།།གངས་རིའི་ཁྲོད་ཀྱི་མི་རིགས།
ལ་ནི་རྒྱལ་པོ་སྲོང་བཙན་སྒམ་པོའི་སྒྲུབ་གནས་དང༌། ཆོས་རྒྱལ་རྣམས་དང་
རྒྱལ་དབང་ལྔ་པ་ཆེན་པོ་ཚུན་གྱི་རྒྱལ་དབང་སྐུ་ཕྲེང་རིམ་བྱོན་རྣམས་ཀྱི་ཕོ་བྲང་
ཡིན་པས། དེར་ རྒྱལ་ པོ་ སྲོང་ བཙན་ སྒམ་ པོ་ འཁོར་ དང༌ བཅས་ པ་ དང༌།
ཆོས་རྒྱལ་མེས་དབོན་རྣམས་གསུམ་གྱི་སྐུ་རྟེན་དགོན་སྡེ་གཞན་ལས་མང་ཞིང་།
རྒྱལ་དབང་ལྔ་པའི་གསེར་གདུང་འཛམ་གླིང་རྒྱན་གཅིག་དང༌། རྒྱལ་དབང་
སྐུ་ཕྲེང་བདུན་པའི་ གསེར་ གདུང་ བཀྲ་ཤིས་འོད་འབར། རྒྱལ་ པ་ སྐུ་ཕྲེང་
བརྒྱུད་པའི་གསེར་གདུང་དགེ་ལེགས་གཞི་འབར། རྒྱལ་དབང་སྐུ་ཕྲེང་དགུ་
པའི་གསེར་གདུང་། རྒྱལ་བ་སྐུ་ཕྲེང་བཅུ་པའི་གསེར་གདུང་ ཁམས་གསུམ་
རྒྱན་མཆོག རྒྱལ་བ་སྐུ་ཕྲེང་བཅུ་གཅིག་པའི་གསེར་གདུང་ ཕན་བདེ་འོད་
འབར། རྒྱལ་དབང་ སྐུ་ཕྲེང་ བཅུ་ གཉིས་ པའི་ གསེར་ གདུང་ ཚེ་ སྦྱིན་ འོད་
འབར། རྒྱལ་བ་སྐུ་ཕྲེང་བཅུ་གསུམ་པའི་གསེར་གདུང་དགེ་ལེགས་འདོད་
འཇོ་བཅས་ཀྱིས་ཕོ་བྲང་དེའི་རྟེན་གྱི་གཙོ་བོ་ཟིན་ཡོད་པ་རེད། དེ་བཞིན་དུ་
ཕ་བོང་ཁ་དང་ལྷ་ལྡན་སྤྲུལ་པའི་གཙུག་ལག་ཁང་དང་ཁྲ་འབྲུག་དགོན་པ་བཅས་
ནི་རྒྱལ་པོ་སྲོང་བཙན་སྒམ་པོའི་སྒྲུབ་ གནས་ དང་པོ་དང་ ལྷ་ ཁང་ཡིན་ པས། །
དེར་ཡང་རྒྱལ་པོ་སྲོང་བཙན་འཁོར་དང་བཅས་པ་དང་ཆོས་རྒྱལ་མེས་དབོན་
རྣམས་གསུམ་གྱི་སྐུ་རྟེན་མང་པོ་ཡོད་པ་རེད། ཡང་། སེ་འབྲས་དགེ་གསུམ་
ལ་མཚོན་ ན་ དགེ་ལུགས་ པར་ གཏོགས་ པས། དགེ་ ལྡན་ བསྟན་ པའི་ སྲོལ་
འབྱེད་མཁན་རྒྱལ་བ་ཙོང་ཁ་པ་དང་ཁོང་གི་སློབ་མ་སྟེ་འབྲས་སྤུངས་དགོན་པ་
འདེབས་མཁན་འཇམ་དབྱངས་ཆོས་རྗེ་བཀྲ་ཤིས་དཔལ་ལྡན། སེ་ར་དགོན་
པ་འདེབས་མཁན་བྱམས་ཆེན་ཆོས་རྗེ་ཤཱཀྱ་ཡེ་ཤེས་ སོགས་ཀྱི་སྐུ་རྟེན་དང་སྐུ་
431



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
-
གདུང་ མཆོད་ རྟེན་ གྱིས་ གོ་ གནས་ གཙོ་ བོ་ དང༌ གྲངས་ ཀ་ མང་ དུ་ ཟིན་ཡོད།
གཙང་བཀྲ་ཤིས་ལྷུན་པོར་མཚོན་ན་རྒྱལ་བ་དགེ་འདུན་གྲུབ་པས་བཏབ་པ་དང༌།
པཎ་ཆེན་བློ་བཟང་ཆོས་ཀྱི་རྒྱལ་མཚན་གྱི་སྐུ་རིང་ནས་པཎ་ཆེན་སྐུ་ཕྲེང་རིམ་
བྱོན་ལ་དབང་བར་གྱུར་པས། རྗེ་ཡབ་སྲས་གསུམ་གྱི་སྐུ་རྟེན་དང་། རྒྱལ་བ་
དགེ་འདུན་གྲུབ། པཎ་ཆེན་སྐུ་ཕྲེང་བཞི་པ་ནས་དགུ་པ་བར་གྱི་སྐུ་གདུང་ནང་
བཞུགས་ཀྱི་མཆོད་རྟེན་གྱིས་རྟེན་གྱི་གཙོ་བོ་ཟིན་པ་རེད། ས་སྐྱ་དགོན་པ་ན་
ཀུན་དགའ་སྙིང་པོ་དང་བསོད་ནམས་རྩེ་མོ། གྲགས་པ་རྒྱལ་མཚན། ཀུན་
དགའ་རྒྱལ་མཚན། འགྲོ་མགོན་འཕགས་པ་སོགས་ས་སྐྱ་གོང་མ་རིམ་བྱོན་
རྣམས་ཀྱི་སྐུ་རྟེན་དང༌། ཁོང་རྣམ་པའི་གདུང་ཐལ་དང་སྐུ་གདུང་ཧྲིལ་པོ་ནང་
བཞུགས་ཀྱི་སྐུ་རྟེན་དང་མཆོད་རྟེན། ད་དུང་ཁོང་ཚོས་བརྩམས་པའི་གསུང་
རྩོམ་བཅས་དགོན་སྡེ་གཞན་ལས་མང་དུ་བཞུགས། ཡུམ་བུ་བླ་སྒང་ནི་བོད་རྗེ་
ཐོག་མ་གཉའ་ཁྲི་བཙན་པོ་ནས་སྲོང་བཙན་སྒམ་པོ་བར་གྱི་བཙན་པོ་རིམ་བྱོན་
རྣམས་ཀྱི་ཕོ་བྲང་ཡིན་པས། དེར་རྒྱལ་པོ་གཉའ་ཁྲི་བཙན་པོ་དང༌། ལྷ་ཐོ་ཐོ་
རི་གཉན་བཙན། སྲོང་བཙན་སྒམ་པོ། མེས་ཨག་ཚོམ། ཁྲི་སྲོང་ལྡེ་བཙན།
ཁྲི་རལ་པ་ཅན། དེ་མིན་བློན་པོ་མགར་དང་ཐོན་མི་སམ་བྷོ་ཊ་སོགས་བོད་ལ་
བཀའ་དྲིན་ཤིན་ཏུ་ཆེ་བའི་རྒྱལ་པོ་དང་བློན་ཆེན་རྣམས་ཀྱི་སྐུ་རྟེན་བཞེངས་ཡོད་
ཅིང་། དེའི་ལྡེབས་རིས་སུའང་ལྷ་ཐོ་ཐོ་རི་གཉན་བཙན་གྱི་དུས་སུ་པང་ཀོང་
ཕྱག་རྒྱ་དང་མདོ་སྡེ་ཟ་མ་ཏོག གསེར་གྱི་(གཡུའི)མཆོད་རྟེན་སོགས་ཕོ་བྲང་
ཡུམ་བུ་བླ་སྒང་སྟེང་ལ་བབ་པ་བྲིས་ཡོད། བསམ་ཡས་གཙུག་ལག་ཁང་ནི་
མཁན་སློབ་ཆོས་གསུམ་གྱིས་བཞེངས་པ་ཡིན་པས། དེ་ན་མཁན་སློབ་ཆོས་
432



༄༅།།གངས་རིའི་ཁྲོད་ཀྱི་མི་རིགས།
གསུམ་གྱི་སྐུ་རྟེན་དགོན་སྡེ་གཞན་ལས་མང་བ་རེད། ནོར་བུ་གླིང་ཁ་ལ་མཚོན་
ན་རྒྱལ་བ་སྐུ་ཕྲེང་བདུན་པ་ནས་བཅུ་བཞི་བར་གྱི་དབྱར་གནས་ཕོ་བྲང་ཡིན་
པས། དེར་རྒྱལ་བ་ཚང་གི་བཞུགས་ཁྲི་དང་མཆོད་ཁང་སོགས་ཡོད་པར་མ་
ཟད། ལྡེབས་རིས་སུ་བོད་ཀྱི་རྒྱལ་རབས་རིམ་བྱོན་དང་རྒྱལ་བ་སྐུ་ཕྲེང་རིམ་
བྱོན་གྱི་ལོ་རྒྱུས་ཀྱང་ཡི་གེ་དང་བཅས་པ་བཀོད་ཡོད་པ་རེད། ཡང་། ཞ་ལུ་
དགོན་པ་ན་དགོན་སྡེ་དང་ལྷ་ཁང་ཐུན་མོང་དུ་ཡོད་པའི་སྐུ་རྟེན་དང་གླེགས་
བམ་ཕུད། བཙུན་ཤེས་རབ་འབྱུང་གནས་དང་བུ་སྟོན་རིན་པོ་ཆེ་རྣམ་གཉིས་
ཀྱི་སྐུ་རྟེན་དང་གསུང་འབུམ་མང་ཙམ་བཞུགས་པ་རེད། དཔལ་འཁོར་ཆོས་
སྡེ་ནི་རྒྱལ་རྩེ་ཆོས་རྒྱལ་རབ་བརྟན་ཀུན་བཟང་འཕགས་ཀྱིས་བཞེངས་པ་ཡིན་
པས། དེར་དགོན་སྡེ་གཞན་དག་ཏུ་ཡོད་པའི་སྐུ་རྟེན་ཕུད། ཁོང་གི་ཡབ་
ཡུམ་གྱི་གདུང་རྟེན་དང་ཁོང་གི་སྐུ་རྟེན་བཞུགས་པ་ལྟ་བུ་རེད། ཕོ་བྲང་པོ་ཏ་
ལ་དང་དགོན་སྡེ་ལ་ལ་ན་ད་དུང་ཐང་སྟོང་རྒྱལ་པོ་དང་གཡུ་ཐོག་གསར་རྙིང་
སོགས་ཀྱི་སྐུ་རྟེན་ཡང་བཞེངས་ཡོད་པ་རེད། །
དགོན་སྡེ་ དང་ ལྷ་ ཁང་དེ་ དག་ ཏུ་ བཞེངས་ པའི་ སྐུ་ རྟེན་ དང༌ ཐང་ ག
ལྡེབས་རིས་སོགས་ལ་བརྟགས་ན་མང་ཆེ་བ་ནི་འཇིག་རྟེན་མིར་འཁྲུངས་པའི་
སྐྱེས་ཆེན་དམ་པ་རྐྱང་རྐྱང་ཡིན་པ་སྟེ། ཁོང་ཚོ་ལ་ལ་ནི་མིའི་རིགས་ལ་ཞི་བདེ་
སྐྲུན་མཁན་དང་མིའི་རིགས་ཀྱི་སྤྱི་ཚོགས་ཤེས་རིག་ཅན་དུ་སྒྱུར་མཁན་ཡིན་ཞིང་།
ལ་ལ་ནི་བོད་མི་རིགས་ཀྱི་ཆབ་སྲིད་དང་། དཔལ་འབྱོར། རིག་ གནས་
འཕེལ་རྒྱས་སུ་གཏོང་བ་དང་སྤྱི་ཚོགས་བདེ་འཇགས་སུ་གཏོང་བར་བྱས་རྗེས་བླ་
ན་མེད་པ་བསྐྲུན་པའི་བཙན་པོ་དང་། བློན་ཆེན། བཙུན་མོ་བཅས་རེད།
433



-
-
--
༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ལ་ལ་ནི་བོད་དུ་ནང་པ་སངས་རྒྱས་པའི་ཆོས་སྤེལ་བར་བཀའ་དྲིན་ཆེ་པའི་ལོ་
པཎ་རེད། ལ་ལ་ནི་གྲུབ་མཐའི་སྲོལ་འབྱེད་མཁན་རེད། ལ་ལ་ནི་དགོན་སྡེ་
དང་ལྷ་ཁང་བཞེངས་མཁན་རེད། ལ་ལ་ནི་དགོན་བདག་རེད། ལ་ལ་ནི་
བོད་ལ་དྲིན་ཆེ་བའི་བྱང་སེམས་ཅན་གྱི་སྦྱིན་བདག་དང་སྤྲུལ་སྐུ་རེད། ལ་ལ་
ནི་བཟོ་བཀོད་པ་རེད། ལ་ལ་ནི་བོད་ཀྱི་གསོ་བ་རིག་པའི་གཞུང་ལུགས་རྩོམ་
མཁན་རེད། གསེར་ཟངས་དང་འཇིམ་པས་བཟོས་པའི་སྐུ་རྟེན་གཞན་པ་
དང་མཆོད་རྟེན་གྱི་གཟུངས་བཞུགས་ཀྱང་སྐྱེས་ཆེན་དམ་པ་དེ་དག་གི་སྐུ་རུས་
དང་གདུང་ཐལ། ཡང་ན་དབུ་ཞྭ། ན་བཟའ། སྤྱོད་ཆས་སོགས་རེད།
དགོན་སྡེ་དེ་དག་བཞེངས་ས་ལ་མཚོན་ནའང་མང་ཆེ་བ་སྐྱེས་མཆོག་དམ་པ་དེ་
དག་གི་བསྒྲུབ་གནས་དང་གདན་ས་ཡིན་པ་རེད། གྲྭ་པ་ཚོའི་ཁ་ཏོན་དང་
བསླབ་བྱ། རྩོད་གཞི་བཅས་ཀྱང་ཁོང་རྣམ་པའི་གསུང་རྩོམ་རེད། དེས་ན་
བོད་ཀྱི་དགོན་པ་ནི་ཆོས་ལུགས་ཀྱི་བྱ་འགུལ་བསྒྲུབ་ས་དང་རིག་གནས་སྣ་ཚོགས་
སྤེལ་བའི་ གནས་ཡིན་པར་ མ་ཟད། མིའི་རིགས་དང་ཁྱད་པར་དུ་བོད་མི་
རིགས་ལ་བཀའ་དྲིན་ཆེ་བའི་སྐྱེས་ཆེན་དམ་པ་རྣམས་ཀྱི་རྗེས་དྲན་ཁང་ཡང་རེད།
བོད་པ་ཚོས་མིའི་རིགས་ཀྱི་སྤྱི་ཚོགས་ཞི་བདེ་དང་ཤེས་རིག་ཅན་དུ་སྒྱུར་པའི་
སྐྱེས་མཆོག་དམ་པ་དང༌། མི་རིགས་རང་གི་ཕ་ས་གཅིག་ཏུ་སྡུད་པ་དང་དེ་རྒྱ་
བསྐྱེད་པ། སྲ་བརྟན་དུ་གཏོང་བ། བོད་ཀྱི་ཆབ་སྲིད་དང་དཔལ་འབྱོར།
རིག་གནས་སོགས་འཕེལ་རྒྱས་སུ་གཏོང་བར་མཛད་རྗེས་རླབས་པོ་ཆེ་བསྐྲུན་
པའི་རྒྱལ་ པོ་ དང་། བློན་ པོ། བཙུན་ མོ། ལོ་ པཎ། མཁས་ དབང་།
བཟོ་བཀོད་པ། སྤྲུལ་སྐུ་སོགས་སྐྱེས་ཆེན་དམ་པ་དེ་དག་སྐུ་བཞུགས་སྐབས་
434



༄༅།།གངས་རིའི་ཁྲོད་ཀྱི་མི་རིགས།
རང་གི་མགོན་སྐྱབས་དང་བླ་མ། སློབ་སྟོན་པར་བསྟེན་ནས་གཙུག་གི་ཏོག་
ལྟར་བཀུར་ཞིང་། ཡོད་ཚད་ ཁོང་ཚོའི་ གསུང་ ལྟར་ བསྒྲུབས་ པར་ མ་ ཟད།
དེ་དག་ དགོངས་ པ་ཆོས་དབྱིངས་ སུ་ འཐིམ་ པའི་ཚེ་ནའང་ རང་རྟོགས་ དང་
ཕངས་པ་མེད་པའི་སྒོ་ནས་དངུལ་སྲང་སྟོང་ཕྲག་དུ་མའི་ཞལ་འདེབས་ཕུལ་ནས།
དེ་དག་གི་བསྒྲུབ་གནས་དང༌། གདན་ས། འཚོ་ གཞེས་གནང་མྱོང་བའི་
ཡུལ་བཅས་སུ་དགོན་པའམ་ལྷ་ཁང་སྟེ་རྗེས་དྲན་ཁང་བཞེངས་ཤིང་། ཁོང་
རྣམ་པའི་གདུང་རྟེན་དང་སྐུ་རྟེན་རིན་པོ་ཆེ་སྣ་ཚོགས་ཀྱིས་བཞེངས་པ། ཁོང་
ཚོའི་ན་བཟའ་དང་སྤྱོད་ཆས་རྣམས་ཀྱང་ལྷ་སྐུ་རྣམས་ཀྱི་གཟུངས་སུ་འབུལ་བ།།
ཁོང་ཚོའི་མཛད་པ་དང་རྣམ་ཐར་ལྡེབས་རིས་དང་ཐང་གར་བཀོད་པ། ཐ་ན་
ཁོང་ཚོའི་སྐུ་བརྙན་བྱུ་རུ་དང༌། གཡུ། བཻཌཱུརྱ། ཙན་དན། བྲག་རྡོ་
སོགས་རིན་ཐང་ཆེ་ཞིང་འཇིག་དཀའ་བའི་དངོས་པོའི་སྟེང་དུ་བརྐོ་བ་བཅས་
བྱས་ནས་རྗེས་དྲན་ཞུ་ཞིང་བསྟོད་གླུ་འབུལ་བའི་རྟེན་དུ་བྱེད་པ་དང་། ལྷ་ཡི་
ཚུལ་དུ་མཆོད་མེ་འབུལ་བ་དང༌། སྤོས་བདུག་པ། ལྷ་རྫས་འབུལ་བ། མེ་
ཏོག་སྟོར་བ། བདུད་རྩི་མཆོད་པ། སིལ་ཏོག་འབུལ་བ། འོ་མ་མཆོད་པ།
མཎྜལ་འབུལ་བ་སོགས་མཆོད་རྫས་སྣ་ཚོགས་རྒྱ་མཚོ་ཆེན་པོའི་ཁྱོན་དང་རི་རབ་
ཆེན་པོའི་དཔངས་དང་འགྲན་པ་རྒྱུན་ཆད་མེད་པར་འབུལ་ཞིང་། ཁོང་རྣམ་
པའི་གསུང་རྩོམ་ཡང་པར་དུ་བཏབ་ནས་སློབ་སྦྱོང་ཞིབ་འཇུག་དང་བསམ་བློའི་
སློབ་སྟོན་བྱས་ཤིང་བྱེད་བཞིན་ཡོད་པ་རེད། ཐ་ན་རྒྱལ་པོ་ངན་པའི་བཀའ་
དང་སྲིད་ཇུས་ངན་ པས་ གཏོར་བཤིག་ ཅི་ཙམ་བཏང་རུང་དཔལ་འབྱོར་ལ་
ཕངས་པ་མེད་པར་རང་རྟོགས་ཀྱིས་སྐྱར་གསོ་བྱས་ནས་མཆོད་པ་བཤམས་པ་
435
-



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
དང་རྗེས་དྲན་ཞུ་ངེས་རེད། དེ་ལས་བོད་མི་རིགས་ནི་མིའི་རིགས་དང་ཁྱད་
པར་དུ་མི་རིགས་རང་གི་སྤྱི་ཚོགས་ཞི་བདེ་དང་ཕ་ས་རྒྱ་བསྐྱེད་པ། ཆབ་སྲིད་
དང་། དཔལ་འབྱོར། རིག་གནས་སོགས་ལས་རིགས་སྤེལ་ནས་བོད་ཀྱི་སྤྱི་
ཚོགས་ཧྲིལ་པོ་འཕེལ་རྒྱས་སུ་འགྲོ་བར་མཛད་རྗེས་བསྐྲུན་མྱོང་བའི་སྐྱེས་བུ་ཞིག་
ཡིན་ཕྱིན། དེ་ཉིད་སྐུ་འཚོ་བའི་དུས་ལ་རྗེས་སུ་ཡི་རང་བྱེད་པར་མ་ཟད་སྐུ་མྱ་
ངན་ལས་འདས་པའི་ཚེ་ནའང་དེའི་མཛད་རྗེས་མི་རབས་ནས་མི་རབས་ལ་
མཚམས་སྦྱོར་བྱས་ཏེ་མི་བརྗེད་པར་བྱེད་ཅིང་། མོས་པའི་སེམས་ཀྱིས་ལྷ་ཡི་
ཚུལ་དུ་མཆོད་ནས་བཀུར་གཟོ་དང་རྗེས་དྲན་ཞུ་བའི་མི་རིགས་ཁྲེལ་ཡོད་ཅིག་
ཡིན་པ་མངོན་པར་མཚོན་ཡོད། །
གཉིས། ཤེས་རིག་ལྡན་པ།
ང་ཚོ་ དགོན་ སྡེ་དང་ ལྷ་ ཁང་ སོགས་ གནའ་ བོའི་རིག་ གནས་ རྗེས་ཤུལ་
རྣམས་ལ་མཇལ་སྐོར་དུ་ཕྱིན་པར་མ་ཟད། བོད་ལྗོངས་སློབ་གྲྭ་ཆེན་མོར་སོང་
ནས་ཁོང་ཚོའི་སློབ་ཁྲིད་ལ་ཉན་ཞིང་དུང་དཀར་བློ་བཟང་འཕྲིན་ལས་སོགས་
རྒྱལ་ཁབ་རིམ་པའི་དགེ་རྒན་ཆེན་མོ་ཆེད་དུ་གདན་དྲངས་ནས་རང་རང་གི་
དཔྱད་རྩོམ་དང་འབྲེལ་བ་ཡོད་པའི་དཀའ་གནད་འགའ་རེ་ཞུས་པ་དང་། དེ་
མིན་བོད་ལྗོངས་སྤྱི་ཚོགས་ཚན་རིག་ཁང་དང་བོད་ལྗོངས་སྨན་རྩིས་ཁང་སོགས་
ཀྱི་བཀའ་དྲིན་ལ་བརྟེན་ནས་སྔར་མཇལ་མ་མྱོང་བའི་དཔེ་ཆ་《རླངས་ཀྱི་པོ་ཏི་
བསེ་རུ་རྒྱས་པ་》དང༌། 《ལྡེའུ་ཆོས་འབྱུང》། 《འཛམ་གླིང་སྤྱི་བཤད།》
436



༄༅།།གངས་རིའི་ཁྲོད་ཀྱི་མི་རིགས།
《དེབ་ཐེར་ཀུན་གསལ་མེ་ལོང་》དང༌། ཧྥ་རན་སིའི་ཧྲི་ཐེ་ཨན་གྱིས་བརྩམས་
པའི་《བོད་ལྗོངས་ཀྱི་ཤེས་རིག་》དབྱིན་ཇིའི་ཁྲ་ཨར་སི་པའེ་ཨར་གྱིས་བརྩམས་
པའི་《རྒྱལ་ དབང་ བཅུ་ གསུམ་ པའི་རྣམ་ ཐར།》དབྱིན་ཇིའི་ པའེ་ལིས་ ཀྱིས་
བརྩམས་པའི་《ལག་འཁྱེར་མེད་པར་བོད་ལྗོངས་སུ་ཕྱིན་པ་》སོགས་ཕྱི་གླིང་པས་
བརྩམས་པའི་ བོད་ རིག་ པའི་ སྐོར་གྱི་དཔེ་ཆ་ དང་ དཔྱད་རྩོམ་གཅེས་བསྡུས་
བསྡོམས་པས་དེབ་བཅུ་ཕྲག་གཅིག་ཙམ། གཞན་ཡང་། 《བོད་རིག་པའི་
གྲོས་མོལ་ཚོགས་འདུའི་ཆེད་རྩོམ་གཅེས་བསྡུས་》དང་《བོད་ཀྱི་སྨན་རྩིས་སྐོར་གྱི་
དཔྱད་རྩོམ་གཅེས་བསྡུས་》སོགས་དཔེ་ཆ་ཡང་ལག་ཏུ་ཆུད། གནའ་བོའི་རིག་
གནས་རྗེས་ཤུལ་དང་དཔེ་ཆ་རྩ་ཆེན་རྣམས་དངོས་སུ་མཇལ་ཞིང་མཁས་དབང་
དམ་པ་དག་གི་གསུང་ལ་ཉན་རྗེས། བོད་ནི་ཤེས་རིག་ལྡན་པའི་མི་རིགས་ཤིག་
ཡིན་པའི་འདུ་ཤེས་དེ་སྔར་ལས་ཇེ་དྲག་ཏུ་གྱུར། དེ་ཡང་དེང་གི་དུས་འདིར་
འཛམ་གླིང་གི་ཚན་རིག་པ་རྣམས་ཀྱིས་སྔོན་ཐོན་དཔྱད་ཆས་སྣ་ཚོགས་ལ་བརྟེན་
ནས་ཁ་ཚོན་གཅོད་པའི་དོན་དག་མང་པོ་ཞིག་བོད་ཀྱི་མིས་གནའ་སྔ་མོ་ནས་
ཤེས་རྟོགས་བྱུང་ཡོད་པ་རེད། དཔེར་ན། སའི་གོ་ལ་འདི་འབྱུང་བ་སྣ་ལྔའི་
སྙིང་པོ་འདུས་ནས་གྲུབ་པ་དང་དབྱིབས་ཟླུམ་གཟུགས་སྒོ་ང་འདྲ་བ། ཕྱིའི་
ངོས་སུ་བྲག་རི་སོགས་སྐམ་ས་ཆེན་པོ་དང་རྒྱ་མཚོ་ཆགས་ལ། དེར་མིའི་འགྲོ་
བ་སོགས་སྲོག་ཆགས་ཀྱི་རིགས་འཚོ་བ་བོད་ཀྱི་མིས་སྤྱི་ལོ་སྔོན་གྱི་ལོ་བརྒྱ་ཕྲག་ཁ་
ཤས་ཀྱི་སྐབས་ནས་ཤེས་ཡོད་པ་རེད། ཡང་། མིའི་རིགས་ཀྱི་ཐོག་མའི་མེས་པོ་
སྤྲ་ཡིན་པར་བརྗོད་མཁན་ལ་མཚོན་ནའང་། ད་ལྟ་ཡོངས་གྲགས་སུ་དབྱིན་
གོའི་སྲོག་ཆགས་རིག་པ་མཁས་ཅན་ཏར་ཝུན་ཡིན་པར་བརྗོད་ཀྱང༌། བོད་
437



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཀྱིས་སྤྱི་ལོ་དུས་རབས་དྲུག་པ་ནས་རང་གི་མི་རིགས་ནི་སྤྲེའུ་དང་སྤྲ་མོ་འདུས་པ་
ལས་བྱུང་བར་བཤད་ཡོད་པར་མ་ཟད། ད་ལྟ་ད་དུང་བོད་ལྗོངས་ལྷོ་ཁའི་གོང་
པོ་རིའི་ཤར་ནུབ་གཉིས་སུ་སྤྲེའུ་དང་སྤྲ་མོ་གཉིས་ཀྱི་བྲག་ཕུག་དངོས་སུ་མཇལ་
རྒྱུ་ཡོད་པ་རེད། དེས་ན་མཁས་པ་ཆེན་པོ་ཏར་ཝུན་ནི 1809ལོར་འཁྲུངས་པ་
ཡིན་པས། བོད་ཀྱི་མིས་ཁོང་ཉིད་མ་བྱོན་གོང་གི་ལོ་ཆིག་སྟོང་ཉིས་བརྒྱ་ཙམ་
གྱི་སྔོན་ནས་མིའི་རིགས་ཀྱི་ཐོག་མའི་མེས་པོ་སྤྲ་ཡིན་པར་བརྗོད་ཟིན་པ་འཛམ་
གླིང་གི་སྐྱེ་བོ་སུ་ཞིག་གིས་བསྙོན་ནུས།
རིག་གནས་ཀྱི་ཐད་ནས་བཤད་ནའང་སྤྱི་ལོ་སྔོན་གྱི་ལོ་བརྒྱ་ཕྲག་འགའི་སྔ་
རོལ་ནས་བོད་ལ་བོན་ཆོས་དང་དེའི་ཕྱོགས་ལ་སྤྱོད་པའི་ཡི་གེ་ཡོད་ལ། གནམ་
གྱི་ཉི་ཟླ་སྐར་གསུམ་གྱི་བགྲོད་ཚུལ་ངེས་པ་ཅན་ལ་བརྟེན་ནས་ས་སྟེང་དུ་དུས་
བཞིའི་འགྱུར་ལྡོག་ཇི་འདྲ་ཡོང་བ་དང་། དེའི་ཆོས་ཉིད་དང་བསྟུན་ནས་ཞིང་
ཕྱུགས་ཐོན་སྐྱེད་ཀྱི་ལས་ཀ་བཀོད་སྒྲིག་བྱེད་མཁས་པ་རེད་” གཞན་ཡང་《ལྡེའུ་
ཆོས་འབྱུང་》དུ་རྒྱལ་པོ་གཉའ་ཁྲི་བཙན་པོ་ལ། རྐུ་ལ་ལན་མཆིས། སྡང་ལ་
བྱམས་མཆིས། དུག་ལ་སྨན་མཆིས། ཞེས་ཞུས་ཚུལ་བཀོད་པ་ལྟར་ན་བོད་
ཀྱིས་དུས་ སྐབས་ དེར་ སྐྱེ་ དངོས་ དང་། རྩི་ ཤིང་། གཏེར་ རྫས། སྲོག་
ཆགས་སོགས་ཀྱི་སྨན་ལ་བརྟེན་ནས་ནད་གསོ་བའི་ཆོས་ཉིད་ཀྱང་ངེས་ཡོད་པ་
རེད། དེ་མིན་ཟླ་ཞག་དང་དུས་བཞི་བརྩི་བའི་ཟླ་རྩིས་དང༌། ཉི་མ་ལྷོ་བགྲོད་
དང་། བྱང་བགྲོད། དཔྱིད་མཉམ་དང་སྟོན་མཉམ། དབྱར་ཉི་ལྡོག་དང་
དགུན་ཉི་ལྡོག་བཅས་ཀྱི་ཆོས་ཉིད་ཀྱང་སྤྱི་ལོ་སྔོན་གྱི་ལོ་བརྒྱ་ཕྲག་ཡས་མས་ནས་
ཤེས་རྟོགས་བྱུང་བ་རེད།༧ ལྷག་པར་དུ་སྤྱི་ལོ་དུས་རབས་དྲུག་པའི་ནང་ལ་རྒྱལ་
438



༄༅།།གངས་རིའི་ཁྲོད་ཀྱི་མི་རིགས།
རབས་སོ་གཉིས་པ་སྲོང་བཙན་སྒམ་པོས་རྒྱལ་རབས་གོང་མ་རྣམས་ཀྱི་མངའ་
ཁོངས་སྲ་ བརྟན་ དང་ རྒྱ་བསྐྱེད་ དུ་ གཏོང་ བའི་ དུས་ མཚུངས་སུ། ཐོན་མི་
སོགས་བློན་པོ་རིག་པ་ཅན་རྣམས་རྒྱ་གར་དུ་སློབ་སྦྱོང་ལ་མངགས་ཏེ་ད་ལྟ་ང་
ཚོས་ཆོས་སྲིད་གཉིས་ཀར་སྤྱོད་པའི་བོད་ཡིག་འདི་གསར་བཟོ་བྱེད་དུ་བཅུག་པ་
དང༌། མཐའ་ བཞིའི་ རྒྱལ་ ཁབ་ རྣམས་ ལ་ ཕྱི་ འབྲེལ་ དང་ གཉེན་ འབྲེལ་
བཙུགས་ནས་དེ་དག་གི་རིག་གནས་ནང་འདྲེན་བྱེད་པའི་སྒོ་མོ་ཕྱེ་བའི་ཚུན་ལ།
བོད་ཀྱི་རིག་གནས་དེ་སྔར་ལས་འཕེལ་རྒྱས་དང་འཐུས་ཚང་ཅན་དུ་གྱུར་ཅིང་།
མཁས་པའི་དབང་པོ་བསམ་གྱིས་མི་ཁྱབ་པ་གྲངས་ལས་འདས་པ་བྱོན་པ་དང་།
ཁོང་ཚོའི་སྐུ་དྲིན་ལ་བརྟེན་ནས་སངས་རྒྱས་ཤཱཀྱ་ཐུབ་པའི་བཀའ་པོ་ཏི 108དང་
དེ་དག་གི་དགོངས་དོན་འགྲེལ་པའི་བསྟན་བཅོས་པོ་ཏི200ལྷག དེ་མིན་ད་
དུང་རྒྱ་གར་དང་རྒྱ་ནག བལ་པོ་སོགས་ཀྱི་བསྟན་བཅོས་གཞན་པ་མང་པོ་
བཅས་བོད་ལ་བསྒྱུར་པར་མ་ཟད། བོད་ཀྱི་རིག་གནས་དང་ཟུང་འབྲེལ་བྱས་
ནས་ལྗགས་རྩོམ་རི་རབ་ཆེན་པོའི་དཔངས་དང་མཉམ་པ་མཛད་པར་བརྟེན།
བོད་ལ་རིག་གནས་ཆེ་བ་ལྔ་དང་ཆུང་བ་ལྔ་ཞེས་པའི་རིག་གནས་ཆ་ཚང་ཞིག་
གྲུབ་པ་རེད། ད་ལྟའི་བར་བོད་ལ་བཀའ་འབུམ་མམ་གསུང་འབུམ་ཡོད་པའི་
མཁས་པ་ཆེན་པོ་ཉིས་བརྒྱ་ཙམ་ཞིག་བྱོན་ཞིང་། དེའི་ནང་གསུང་འབུམ་པོ་ཏི་
བཅུའམ་ཉི་ཤུ། སུམ་ཅུ་སོགས་ཟིན་པ་ཤིན་ཏུ་མང་ལ། པོ་ཏི་བརྒྱ་ཟིན་
མཁན་ཡང་ཡོད་པ་རེད། མཐོང་ཐོས་དེ་དག་བྱུང་བ་ལ་བརྟེན་ནས་ཁོ་བོའི་
སེམས་ལ་བོད་མི་རིགས་འདི་གནའ་སྔ་མོ་ནས་ཤེས་རིག་ལྡན་པ་ཞིག་ཡིན་པའི་
འདུ་ཤེས་བརྟན་པོ་ཞིག་ཆགས་བྱུང་།
439



པ
༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
--
-
-
གསུམ། གུས་ཞབས་ལྡན་པ།
ཉིན་ལྔ་བཅུ་ཙམ་ལ་ང་ཚོ་འབྲེལ་ཐུག་བྱས་པའི་མིའི་ནང་དུ་མང་ཚོགས་
དང༌། སློབ་མ། གྲྭ་པ། ལས་བྱེད་པ། འགོ་ཁྲིད་པ། མཁས་པ་སོགས་
རིམ་པ་སོ་སོའི་མི་སྣ་མང་པོ་ཡོད་པ། ཁོ་ཚོ་རིམ་པ་གང་གི་མི་ཡིན་ཡང་ཐུན་
མོང་གི་ཁྱད་ཆོས་ཤིག་ཡོད་པ་ནི་ངག་འཇམ་ཞིང་གུས་པ་ལྡན་པ་དེ་རེད། ཁོ་
ཚོས་སྐྱེ་བོ་སུ་ཞིག་ལ་ངག་གིས་བརྡ་སྤྲོད་དུས་ ཕ་རོལ་པོའི་གོ་གནས་ཀྱི་མཐོ་
དམན་དང་འབྱོར་པ་ལྡན་མིན། ཐག་ཉེ་རིང་སོགས་ལ་མི་བལྟ་བར་བཞིན་གྱི་
མདངས་ཕྱུངས་ནས་གུས་ཤིང་འཇམ་པའི་ངག་གིས་བྱེད་ངེས་རེད། དཔེར་
ན་ཕ་རོལ་སྐྱེ་བོ་ཞིག་འབོད་པའི་ཚེ་ནའང་དེའི་མིང་རྐྱང་པ་ནས་མི་འབོད་པར་
མིང་གི་ཐ་སྙད་རྗེས་སུ་ལགས་ཞེས་པའི་གུས་ཚིག་སྦྱར་ནས་འབོད་པ། དེ་ཡང་
ཕ་རོལ་སྐྱེ་བོ་དེར་རྡོ་རྗེ་ཟེར་ན་ངག་འཇམ་པོས། རྡོ་རྗེ་ལགས། ཞེས་འབོད་
པ་དང་། གསང་བདག་ཟེར་ན། གསང་བདག་ལགས། ཞེས་འབོད་པ།
བསྟན་འཛིན་ཟེར་ན། བསྟན་འཛིན་ལགས། ཞེས་འབོད། ཡང་ཕ་རོལ་
སྐྱེ་བོ་དེའི་མིང་མི་ཤེས་ན་ལགས་ཞེས་འདྲི་བའམ། ཡང་ན་རྒན་ལགས་ཞེས་
འབོད་པ། ཕ་རོལ་པོ་དེ་མི་རྒན་པ་ཞིག་ཡིན་ན་དེར་སྤོ་བོ་ལགས་ཞེས་འབོད།
སྐྱེས་མ་རྒན་པ་ཞིག་ཡིན་ན། ཨ་མ་ལགས་ཞེས་འབོད། གཞོན་ནུ་མ་ཞིག་
ཡིན་ན། ཨ་ཅེ་ལགས། ཞེས་འབོད། དེ་བཞིན་དུ་རང་ གི་ ཕ་མ་དང༌།
སྤུན་ཟླ། བཟའ་ཟླ་བཅས་འབོད་དུས་ཀྱང་ཕ་མ་ སོགས་ ཐ་སྙད་ཀྱི་རྗེས་ སུ་
-
-
440



T
༄༅།།གངས་རིའི་ཁྲོད་ཀྱི་མི་རིགས།
“ལགས” སྦྱར་ནས་འབོད་ པ་ ལས། སྒྲ་གདངས་དྲག་པོས་ཝེ། ཨ་ རོག
ཀྱེ་ཞེས་འབོད་སྒྲ་རྐྱང་པ་ནས་འབོད་པ་ཧ་ཅང་དཀོན། ཐ་ན་སློང་མོ་བ་རྒན་
རྒན་ཞིག་ཡིན་རུང་དེར་སྤོ་བོ་ལགས་ སམ་ ཨ་མ་ལགས། ཞེས་འབོད། ད་
དུང་ཕན་ཚུན་ལབ་གླེང་བྱེད་དུས་ཕ་རོལ་པོའི་སྐད་ཆ་ཧ་མ་གོ་བར་འདྲི་དགོས་
པ་བྱུང་ནའང༌། ལགས། ཞེས་ངག་འཇམ་པོས་འདྲི་བ་ལས། སྒྲ་གདངས་
དྲག་པོས། ཁྱོས་ཅི་ཟེར། ཞེས་འདྲི་བ་ཤིན་ཏུ་ཉུང༌། ཡང་ཕ་རོལ་པོའི་
ཡུལ་དང་འགྲོ་ཡུལ་འདྲི་བའི་ཚེ་ནའང་གུས་པའི་ངག་གིས། ཁྱོད་གང་གི་ཡིན།
ད་གང་ལ་འགྲོ་རྒྱུ་ཡིན། ཞེས་མི་འདྲི་བར། ཁྱེད་རྣམ་པ་གང་ནས་ཡིན།
ད་ག་ལ་ཕེབས་ཀི་ཡིན། ཞེས་གུས་ཤིང་འཇམ་པའི་ངག་གིས་འདྲི་བ་རེད།
ཁོ་རང་ཚོར་རང་གི་མི་ཤེས་པའི་དོན་དག་ཅིག་དྲིས་ནའང་ཁོ་ཚོས་ཤེས་ཚོད་གོ་
ཚོད་ཀྱིས་འདི་འདི་ རེད། དེ་ དེ་ རེད་ ཅེས་གུས་པའི་ངག་ གིས་ གསལ་པོར་
བརྗོད་པ་ལས། དྲིས་ན་ངག་ལན་མི་སྟེར་བ་དང་མ་རངས་པའི་མདངས་སྟོན་
པ། ཡང་ན་ཤེས་ཀྱང་གསལ་པོར་མི་བཤད་པའི་ཚུལ་ནི་དབུས་གཙང་ཡུལ་དུ་
ཉིན་མོའི་སྐར་མ་ཇི་བཞིན་མཐོང་དཀོན་པ་རེད། དེ་མིན་ལྷ་ལྡན་གཙུག་ལག་
ཁང་གི་སྐོར་ལམ་དང་དགོན་སྡེ་ཁག་ཏུ་བོད་རིགས་གཟབ་འཕྱོར་སྤྲས་པའི་ན་
ཆུང་སྒེག་མོ་རྣམས་ཀྱིས་བགྲེས་པོ་བགྲེས་མོ་རྣམས་གཟབ་གཟབ་ཀྱིས་བསྐྱོར་
ནས་དལ་གྱིས་ཕྱག་དང་སྐོར་བ་བྱེད་དུ་ཁྲིད་པར་བརྟགས་ན་ཁོ་ཚོས་རྒན་རབས་
རྣམས་ལའང་སྲི་ཞུ་བཀུར་སྟི་བྱེད་པ་རྟོགས་ཐུབ། དེ་དང་དེ་བཞིན་དུ་དབུས་
གཙང་གི་སྐྱེ་བོ་མང་ཆེ་བའི་ངག་གི་སྦྱོར་བ་དང་ལུས་ཀྱི་སྤྱོད་པ་ཀུན་ལ་ཡ་རབས་
སྐྱེ་བོའི་དཔལ་དང་ཡོན་ཏན་ཡོངས་སུ་ཚང་བས། ཡུལ་དེར་སླེབས་ཚེ་ཉམས་
441



བ
༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
དགའ་ཞིང་ཡིད་སྤྲོ་ལ། སེམས་ཀྱི་སྣང་ངོར་ཤེས་རིག་དང་གུས་ཞབས་ལྡན་
པའི་སྤྱི་ཚོགས་ཤིག་ལ་སླེབས་པའི་སྣང་བ་ཞིག་ཤར་ངེས་རེད།
བཞི། བྱམས་སྙིང་རྗེ་ཆེ་བ།
དབུས་གཙང་དུ་མིག་ལ་ཆེས་མི་མཛེས་པ་གཉིས་ཡོད་པ་ལས། དང་པོ་
ནི། ལྷ་ལྡན་སྤྲུལ་པའི་གཙུག་ལག་ཁང་གི་སྐོར་ལམ་གྱིས་གཙོས་ས་སྐྱ་དགོན་པ་
དང་གཙང་བཀྲ་ཤིས་ལྷུན་པོ་དགོན་སོགས་སུ་སློང་མོ་བ་མི་ཉུང་བ་རེ་ཡོད་པ་དེ་
རེད། སློང་མོ་བ་དེ་དག་གིས་སྒྲོལ་མའི་བསྟོད་པ་སོགས་རང་གི་འདོན་ཤེས་
པའི་ཁ་ཏོན་ཙམ་བཏོན་ནས་སློང་བ་དང༌། རང་རང་གི་ཡན་ལག་གམ་ཉིང་
ལག་སྐྱོན་ཅན་བསྟན་ནས་སློང་བ། སྤྲེའུ་ཁྲིད་ནས་སློང་བ། ཞུ་བ་ཞུས་ནས་
སློང་བ། བྲོ་འཁྲབ་ནས་སློང་བ། སྒྲུང་བཤད་ནས་སློང་བ། ད་དུང་ནང་
ལོགས་ཀོས་ཀྲིག་གི་ཡིན་ཟེར་བའི་སློང་མོ་བ་རྐང་ཏོ་ཞིག་གིས་རང་གི་རྐང་བར་
སྐྱོན་ཇི་ལྟར་བྱུང་ཚུལ་བྲིས་པའི་ཤོག་ལེབ་ཅིག་བསྟན་ནས་སློང་བ་སོགས་སྣ་
ཚོགས་ཡོད་པ་རེད། དེ་དག་མཐོང་མ་ཐག་ཡིད་ལ་བོད་ལྗོངས་འདི་དཔལ་
འབྱོར་ཐད་ངོ་མ་རྗེས་ལུས་ཡིན་པའི་སྣང་བ་ཤར་རུང་། དེར་ཉིན་ཁ་ཤས་སུ་
སྐོར་བ་བྱས་ནས་ཁོ་ཚོའི་ཆ་ལུགས་དང་སྐད་རིགས་སོགས་ལ་ཞིབ་ཏུ་བརྟགས་ན་
དེ་དག་ཚང་མ་བོད་ལྗོངས་ཀྱི་མི་མ་རེད། ཁོ་ཚོ་ལ་ལ་སི་ཁྲོན་དང་མཚོ་སྔོན་གྱི་
མཇལ་བ་དང༌། ལ་ལ་ནང་ལོགས་ཀྱི་ཀོས་ཀྲིག་དང་ཧི་ནན་སོགས་ཀྱི་ཡིན་པ་
རེད། ཁོ་ཚོ་སློང་མོ་བ་བྱེད་དགོས་པའི་རྒྱུ་རྐྱེན་ཡང་མི་འདྲ་སྟེ། ཁག་ཅིག་ནི་
442



༄༅།།གངས་རིའི་ཁྲོད་ཀྱི་མི་རིགས།
ཡན་ལག་དང་ཉིང་ལག་ལ་སྐྱོན་ཤོར་ནས་རང་ཁ་རང་གསོ་བྱེད་མི་ཐུབ་མཁན་
རེད། ཁ་ཅིག་ནི་དགོན་པ་བཤིག་གསོ་བྱེད་པར་དཀར་ཐིགས་སློང་མཁན་
རེད། ལ་ལ་ནི་ལོ་མང་པོར་མཇལ་སྐོར་དུ་འགྲོ་བའི་མཇལ་བ་བྲོ་ཆད་རང་
རེད། ལ་ལ་ནི་ངོ་མ་རང་ཡུལ་དུ་ལོ་བསྟུད་མར་ལོ་ངན་བྱུང་ནས་འཚོ་ཐབས་
ཟད་མཁན་རེད། ད་དུང་བྱིས་པ་སྐོར་ཞིག་གིས་ཀ་ར་རེ་ཉོ་བའི་དོན་དུའང་
སློང་བ་རེད། ཁག་ཅིག་ནི་ལས་ཀ་ལས་འདོད་མེད་པའི་ལེ་ལོ་བ་རེད། རྒྱུ་
རྐྱེན་གང་ཞིག་གིས་སློང་མོ་བྱས་ཀྱང་སྤྲང་བོ་ཡིན་པས་དེ་ནི་ས་དེའི་སྐྱོན་དང་
མཚང་ལོས་ཡིན། འོན་ཀྱང་སློང་མོ་བ་རྣམས་ནང་ལོགས་ས་ཁུལ་གྱི་གནམ་
གཤིས་བཟང་ཞིང་དཔལ་འབྱོར་དར་རྒྱས་ཆེ་བའི་གྲོང་ཁྱེར་ཆེན་པོ་དག་ལ་མི་
འགྲོ་བར། ས་ལེ་བར་སྟོང་ཕྲག་དུ་མའི་ལམ་གྱི་རྫ་དུག་དང་ངལ་དུབ་མྱངས་
ནས་ས་མཐོ་ཞིང་རྗེས་ལུས་ཡིན་པའི་ས་ཁུལ་དེར་འགྲོ་དོན་ཅི་ཡིན་ནམ། ཁོ་
ཚོ་དཔལ་འབྱོར་དར་རྒྱས་ཆེ་བའི་གྲོང་ཁྱེར་རྣམས་ལ་འགྲོ་མ་ཤེས་པ་ཡིན་ནམ།
ཡང་ན་ཁོ་ཚོའང་དབུས་གཙང་གི་རྩམ་པ་དང་དཀྲུགས་ཇར་ཆགས་ནས་ཡོང་བ་
ཡིན་ནམ། ཁོ་བོས་དེའི་རྒྱུ་མཚན་འཚོལ་པའི་མོད་ལ་ལྷ་ལྡན་སྤྲུལ་པའི་གཙུག་
ལག་ཁང་གི་སྐོར་ལམ་དུ་སྤྲེའུ་ཁྲིད་པའི་སློང་མོ་བ་སྐོར་ཞིག་དང་ཕྲད་བྱུང་།
ངས་ཁོ་ཚོ་དང་གླེང་མོལ་བྱས་ཤིང་སྒོར་ཟུར་རེ་སྟེར་བཞིན་ཁྱོད་ཚོ་རང་ཡུལ་
ཕྱོགས་ནས་མི་སློང་བར་དཀའ་བ་དེ་འདྲ་ཆེན་པོ་སྤྱད་ནས་མཐོ་སྒང་ས་ཁུལ་
འདིར་ཡོང་དོན་ཅི་ཞེས་དྲིས་པ་ལ། ཁོ་ཚོས་འདིར་སློང་བདེ་བ་རེད་ཟེར།
སྐད་ཆ་དེས་སློང་མོ་བ་རྣམས་དབུས་གཙང་དུ་འདུས་པའི་རྒྱུ་མཚན་གསལ་བོར་
ངེས་སོང་། དོན་དངོས་སུའང་དེ་འདྲ་རང་ཡིན་པར་སྙམ། དབུས་གཙང་
443



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
གི་མི་མང་ཆེ་བར་ སློང་མོ་བ་ཚོས་ ཟས་ དང་ སྒོར་མོ་བསླངས་ཚེ། ཁོ་ཚོས་
བྱམས་བརྩེ་འཛུམ་གྱིས་འོས་འཚམ་རེ་སྟེར་བ་དང་། གལ་ཏེ་ལག་ན་སྐར་མ་
གང་ཡང་མེད་ཚེ་དེ་ལུགས་ཀྱི་རྒྱུ་མཚན་བརྗོད་པ་ལས། སློང་མོ་བར་སྡང་མིག་
གིས་ལྟ་བ་དང་སྣ་གཉེར་པ། རྒྱབ་གཏོད་པ་སོགས་མི་བྱེད་ལ། ཕར་སོངས།
སུན་པ་ལ། ཞེས་པའི་ཚིག་རྩུབ་དེ་བས་ཀྱང་མི་སྨྲ། དེར་མ་ཟད་མི་ལ་ལས་
ད་དུང་སློང་མོ་བ་རྣམས་ལ་སྒོར་མོ་དང་རྩམ་པའི་འགྱེད་རྒྱག་པ་དང་། སྒེར་
གཉེར་ཟ་ ཁང་དང་ཁྱིམ་ཚང་ ཁ་ ཤས་ཀྱིས་ སློང་མོ་བ་ རྣམས་ ལ་ འབྲས་ དང་
དཀྲུགས་ཇ། ཆང་སེར་ལ་སོགས་པའི་ཟས་འགྱེད་རྒྱག་པ་ང་ཚོས་ལྷ་ལྡན་སྤྲུལ་
བའི་གཙུག་ལག་ཁང་གི་ སྐོར་ལམ་དུ་ལན་གཅིག་མིན་པར་ ཐེངས་མང་པོར་
མཐོང་བྱུང༌། ཐ་ན་ང་ཚོ་ཟླ6པའི་ཚེས23ཉིན་རྒྱལ་རྩེ་དཔལ་འཁོར་དགོན་དུ་
སླེབས་ཚེ་མི་ཞིག་གིས་ཁྱི་རྣམས་ལའང་རྩམ་པའི་འགྱེད་བརྒྱབ་ནས་ཟ་བཞིན་
ཡོད་པ་རེད། མཐོང་ཐོས་དེ་དག་ལ་བརྟགས་ན་ཕྱོགས་ཀྱི་སློང་མོ་བ་རྣམས་
དབུས་གཙང་དུ་འདུས་པ་ནི་གཞན་ཅི་ཡང་མ་ཡིན་ཏེ། བོད་མི་རིགས་ཀྱི་
གཞན་ཕན་གྱི་སེམས་དང་སྤྱོད་པས་ཁོ་ཚོ་ཉེ་བར་བཀུགས་པ་རང་རེད།།
གཉིས་པ་ནི། གྲོང་ཁྱེར་དང་དགོན་པའི་ཁྲོམ་སྲང་དང་ར་སྐོར། ཟ་
ཁང་དང་ཚོང་ཁང་། ལྷ་ཁང་སོགས་ཀྱི་སྒོ་དྲུང་། རྒྱ་ལམ་བཅས་གང་ས་གང་
དུ་ཁྱི་མང་པོ་ཚོགས་ཤིང་རྒྱུ་ལ་གཉིད་དུ་ཡུར་བ་དེ་རེད། སྤྱིར་ཁྱི་ནི་འབྲོག་པ་
དང༌། རོང་བ། དགོན་ པའི་ གྲྭ་ཤག་ བཅས་ ཀྱིས་ སྒོ་སྲུང་ལྟ་བུར་གཅིག་
གཉིས་རེ་གསོས་ན་སྤྱང་ཀི་དང་རྐུན་མ་འགོག་པ་དང་། ཁྱིམ་དུ་མིའམ་དུད་
འགྲོ་ཅི་ཞིག་ཡོང་བའི་བརྡ་རྒྱག་པ་སོགས་ཀྱི་གོ་ཆོད་ཀྱང་། གྲོང་ཁྱེར་དང༌
444



༄༅།།གངས་རིའི་ཁྲོད་ཀྱི་མི་རིགས།
དགོན་པ་སྤྱི་ལ་ཁྱི་དེ་འདྲ་མང་པོ་ཞིག་དགོས་པ་ཡེ་ནས་མེད་པར་མ་ཟད། དེ་
དག་རྒྱ་ཡན་དུ་སྐྱེ་འཕེལ་དང་ཕྱོགས་ཀུན་ཏུ་འཁྱམས་ན་གྲོང་ཁྱེར་དང་དགོན་
པའི་ཁོར་ཡུག་བཙོག་པར་བསྒྱུར་ལ་ནད་ཡམས་ཀྱང་བགོ་སྲིད་པས། གནས་
ཚུལ་དེ་མཐོང་མ་ཐག་ཡིད་ལ་རང་ཤུགས་ཀྱིས་སུན་སྣང་ཆེན་པོ་ཞིག་སྐྱེས་པ་
ལས། དབུས་གཙང་དུ་ཁྱི་དེ་འདྲ་མང་བོ་ཞིག་ཡོད་པའི་རྒྱུ་མཚན་ལ་བསམ་
གཞིགས་མ་བཏང༌། དེ་ནས་ང་ཚོ་རིམ་བཞིན་དབུས་གཙང་གི་དགོན་སྡེ་ཁག་
ལ་མཇལ་སྐོར་དུ་ཕྱིན་ནས་སེ་ར་དགོན་པར་སླེབས་ཚེ། མི་འགས་ཁྱི་མང་པོ་
གཅིག་ཏུ་བསྡུས་ནས་ལྟོ་ལྡུད་པ་དང་། གཙང་བཀྲ་ཤིས་ལྷུན་པོ་དགོན་གྱི་སྐོར་
ལམ་དུ་ཁྱི་རྣམས་ལ་ལྟོ་འགྱེད་རྒྱག་ས་མང་དུ་ཡོད་པར་མ་ཟད། ཁྱི་ལ་ལས་ད་
དུང་དེ་ལས་ལྟོ་འཐུང་བཞིན་འདུག གཞན་ཡང་དཔལ་འཁོར་ཆོས་སྡེར་མི་
ཞིག་གིས་ཁྱི་རྣམས་ལ་རྩམ་པའི་འགྱེད་བརྒྱབ་ཡོད་པ་གོང་དུ་སྨྲས་ཟིན་པ་ཡིན།
གནས་ཚུལ་དེ་དག་མཐོང་ནས་ཁོ་བོས་དབུས་གཙང་གི་ཁྱི་དེ་དག་མང་ཆེ་བར་
བདག་པོ་དངོས་གཏན་ཞིག་མེད་པ་ཤེས་པ་དང༌། དེ་མཚུངས་སུ་ཁོ་ཚོ་ངོ་མ་
“གཙང་སྦྲ་ལ་དོ་སྣང་མི་བྱེད་པ་དང་། ཁྱི་ལ་དགའ་བའི་” སྙམ་པ་ཞིག་ཀྱང་
སྐྱེས་བྱུང་། དོན་དམ་དུ་ང་ཚོ་ཧ་ལམ་ ཟླ་འཁོར་གཉིས་ཙམ་ལ་མཇལ་སྐོར་
བྱས་པའི་མཐོང་ཐོས་ལ་བརྟགས་ན། ཁོ་ཚོ་གཙང་སྦྲར་དོ་སྣང་བྱེད་མི་ཤེས་
པའི་མི་རིགས་ཤིག་མིན་ལ། ཁྱི་མང་ན་ཉམས་དགའ་བའི་མི་རིགས་ཤིག་ཀྱང་
མ་རེད། འོ་ན་ཅི་རེད་ཅེ་ན། ཉིན་ཞིག་ང་ཚོ་གྲོང་ཁྱེར་ལྷ་སའི་གངས་ལྗོངས་
མགྲོན་ཁང་དུ་གནས་སྤར་རྗེས་རང་རང་གི་བྲོ་བླངས་ནས་ཟ་བར་བརྩམས་པ་ལ་
ཁྱི་གསུམ་བཞི་ཞིག་སྒོ་ལམ་དུ་ཡོང་ནས་རྔ་མ་གཡུག་བཞིན་མིག་གིས་ང་ཚོའི་
445



་
༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ལག་ལ་རིག་རིག་རིག་བྱེད་ཅིང་། ལ་ལ་ད་དུང་ཡུན་གྱིས་ནང་ལ་ཡོང་ནས་
ལག་གི་ཟས་ཀྱང་འཕྲོག་ཙམ་བྱས་པས། ང་ཚོ་འཚིག་པ་ཟ་ནས་དེ་དག་སྒོར་
བསྐྲད་པ་ལ། མགྲོན་ཁང་དེར་ཞབས་ཞུ་སྒྲུབ་པའི་བུ་མོ་འགའ་ཡོད་པ་དེ་དག་
གིས་མཐོང་ནས་ང་ཚོ་ལ་“ལགས། སེམས་ཅན་དེ་དག་ལ་སྙིང་རེ་རྗེ། དེ་
འདྲ་མི་བྱེད་པར་མཁྱེན། དེ་འདྲ་བྱས་ན་བགྲེས་པོ་རྣམས་ཀྱིས་ཀྱང་གཤེ་གཤེ་
གཏོང་ངེས་རེད”ཟེར། ཁོ་མོ་ཚོའི་སྐད་ཆ་དེ་ལས་དབུས་གཙང་གི་གྲོང་ཁྱེར་
དང་དགོན་སྡེ་ཁག་ཏུ་བདག་མེད་མཁོ་མེད་ཀྱི་ཁྱི་དེ་འདྲ་མང་པོ་ཞིག་འཚོ་ཞིང་
འཕེལ་ཐུབ་པ་ནི་གཞན་ཅི་ཡང་མིན་པར་བོད་མི་རིགས་ཀྱི་སྙིང་རྗེའི་སེམས་ཀྱི་
ཟས་ལ་བརྟེན་པ་མཚོན་ཐུབ། ཁོ་ཚོར་དེ་འདྲའི་གཤིས་རྒྱུད་ཡག་པོ་ཞིག་ཡོད་
པ་ཁོ་ཚོས་ཇོ་བོ་ཡིད་བཞིན་ནོར་བུའི་སྐུ་མདུན་དུ་ཀྲོང་ངེར་འགྲེང་ནས་མིག་
བཙུམ་ཞིང་ལག་ཟུང་སྙིམ་པ་བྲང་ལ་སྦྱར་སྟེ་གསོལ་བ་འདེབས་ཚེ། ང་དང་
ངའི་ཉེ་དུ་རྣམས་ལ་ བདེ་ སྐྱིད་ ཅིག་ འཛོམས་ སུ་ བཅུག ཅེས་ མི་ ཟེར་ པར། །
འགྲོ་བ་སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་ནས་གྲོལ་བར་གྱུར་
ཅིག ཅེས་གསོལ་བ་འདེབས་པ་དེས་ཀྱང་ རྟོགས་ཐུབ། དེས་ན་དབུས་
གཙང་ཡུལ་དུ་སློང་མོ་བ་དང་ཁྱི་མང་བ་དེ་ས་དེའི་སྐྱོན་མཚང་དུ་བརྗོད་པའི་
དུས་མཚུངས་སུ་བོད་མི་རིགས་ལ་འཛམ་གླིང་གི་མི་རིགས་གཞན་ལ་ཡོད་དཀའ་
བའི་བྱམས་སྙིང་རྗེ་ཞིག་ལྡན་པ་དང༌། ཁོ་ཚོའི་ཁྱད་དུ་འཕགས་པའི་སེམས་
རྒྱུད་དེ་ནི་ཁོར་ཡུག་གཙང་བ་དང་དཔལ་འབྱོར་ལས་ལྡབ་བརྒྱ་འགྱུར་གྱིས་རིན་
ཐང་ཆེ་བའང་ཁས་ལེན་དགོས། ཡང་། དེར་མི་འཐད་ཟེར་ན་ལན་འདི་
ཡོད་དེ། དབུས་གཙང་ཡོངས་ཀྱི་ཁྱི་ལྡོམ་ཡོངས་རྫོགས་ཉིན་གཅིག་དང་ཐ་ན་
446



༄༅།།གངས་རིའི་ཁྲོད་ཀྱི་མི་རིགས།
དུས་ཚོད་འགའི་ནང་དུའང་མེད་པར་བཟོ་ཐུབ་ལ། དཔལ་འབྱོར་ཡང་དེ་
བཞིན་ཏེ་ལས་གཉེར་བྱེད་སྟངས་ལེགས་ཤིང་རྩོལ་བ་ལྡན་ན་དུས་ཡུན་རིང་པོ་མི་
དགོས་པར་འབྱོར་བ་ལྡན་པར་འགྱུར་ཐུབ་ངེས་རེད། ཡིན་ནའང་མི་རིགས་
ཤིག་གི་མི་མང་ཆེ་བའི་སེམས་རྒྱུད་བཏུལ་ནས་བྱམས་སྙིང་རྗེ་ཅན་ཞིག་ཏུ་བསྒྱུར་
དགོས་ན་ལོ་སྟོང་ཕྲག་མང་བོ་ཞིག་མེད་ན་མི་ནུས་པས་སོ། །
མདོར་ན། སྟོད་དབུས་གཙང་ནི་ བོད་མི་རིགས་ཀྱི་ཐོག་མའི་འབྱུང་
ཁུངས་དང་རིག་གནས་སྣ་ཚོགས་ཀྱི་མཆེད་ཁུངས་ཡིན་ཞིང༌། ས་དེའི་བོད་མི་
རྣམས་དུས་ཡུན་རིང་པོ་ཞིག་ལ་མི་རིགས་གཞན་པ་མང་པོ་དང་འདྲེས་སྡོད་མ་
བྱས་ལ། རྒྱུ་རྐྱེན་སྣ་ཚོགས་ཀྱིས་མཐའ་སྐོར་རྒྱལ་ཁབ་རྣམས་ཀྱི་མི་ལའང་ཐད་
ཀར་འབྲེལ་ཐུག་མང་པོ་བྱེད་མ་ཐུབ་པས། ཁོ་ཚོའི་རང་བཞིན་དང་གོམས་
སྲོལ་ལ་མི་རིགས་གཞན་གྱི་ཤུགས་རྐྱེན་ཆེན་པོ་མ་ཐེབས་པར་རང་སོར་གནས་པ་
རེད། དེར་བརྟེན་ཁོ་ཚོར་ཁྲེལ་ཡོད་པ་དང་ཤེས་རིག་ལྡན་པ། གུས་ཞབས་
ལྡན་པ། བྱམས་སྙིང་རྗེ་ཆེ་བ་བཅས་ནི་བོད་མི་སྤྱིའི་རང་བཞིན་དུ་གྲུབ་པ་
རེད།
མཆན་འགྲེལ།
O《རླངས་ཀྱི་པོ་ཏི་བསེ་རུ་རྒྱས་པ་》ཞེས་པར་དེ་ལྟར་བཀོད་ལ། གནའ་རབས་
བོད་ཀྱི་བོན་ཆོས་ནང་དུའང་དེ་ལྟར་བཀོད་ཡོད་ པ་དུང་དཀར་བློ་བཟང་འཕྲིན་ལས་
མཆོག་གིས་གསུངས།
(2)《མ་ཎི་བཀའ་འབུམ་》དུ་དེ་ལྟར་བཀོད་ཡོད། བོད་ལྗོངས་ལྷོ་ཁ་ས་ཁུལ་གྱི་
དམངས་ཁྲོད་དུའང་དེར་མཐུན་གྱི་གཏམ་རྒྱུད་ཡོད་པ་རེད།
447



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
(3)《བོད་རིག་པའི་གྲོས་མོལ་ཚོགས་འདུའི་ཆེད་རྩོམ་གཅེས་བསྡུས་》ལས། བོད་
གནའ་རབས་ཀྱི་རིག་གནས་དང་། ཆོས་ལུགས། མི་རིགས་བཅས་ཀྱི་འབྱུང་ཁུངས་
སྐོར་གླེང་བ། ཞེས་པའི་དུང་དཀར་བློ་བཟང་འཕྲིན་ལས་མཆོག་གི་ཆེད་རྩོམ་དུ་གསལ།
(4)བོད་ལྗོངས་སྨན་རྩིས་ཁང་དུ་ལྷོ་ཁ་ཡར་ཀླུང་ཁུལ་གྱི་ཐགས་མཁན་རྒན་མོ་ཞིག་
གིས་ཆོས་ཉིད་དེ་ཇི་ལྟར་ཤེས་ཚུལ་རི་མོ་དང་བཅས་པ་ཡོད་པ་རེད།
(5བླ་བྲང་དགོན་པའི་བསྟན་བཅོས་དཀར་ཆག་ཏུ་གསལ།
，
448



༄༅།།རྩོམ་པ་པོའི་ལོ་རྒྱུས་མདོར་བསྡུས།
ཆབ་འགག་རྟ་མགྲིན་ནི་སྤྱི་ལོ་1955ལོར་མདོ་སྨད་ས་ཡི་ཁོངས་གཏོགས་
ཆབ་འགག་ གསེར་ གཞོང་ རིང་ མོའི་ རྒྱལ་ ར་ སྡེ་ ཆེན་ དུ་ སྐྱེས་ ཤིང༌། སྤྱི་ལོ་
1964ལོ་ནས་རྒྱལ་ ར་ སློབ་ཆུང་དུ་ཞུགས་ཏེ་ སྔགས་འཆིང་ པ་ཀླུ་འབུམ་དང་
དཔའ་རིས་ སྒྲོལ་དཀར་ སོགས་ ཀྱི་ དྲུང༌ དུ་ ཡི་ གེ་ འབྲི་ ཀློག་སྦྱངས། སྤྱི་ལོ་
1970ལོར་མཚོ་ལྷོ་ཁུལ་དགེ་ཐོན་སློབ་གྲྭར་ཞུགས་ཏེ་ རྒན་དཔལ་ཆེན་རྡོ་ རྗེ་
སོགས་ལ་བསྟེན་ནས་རྒྱ་བོད་ཡི་གེ་དང་རྩིས་རིག་སོགས་ལ་སྦྱངས་བརྩོན་བྱས།
སྤྱི་ལོ་1972ལོར་འཛིན་གྲྭ་འཕར་ནས་དམའ་འབྲིང་མཐར་ཕྱིན་རྗེས། གུང་
ཧོ་རྫོང་ཅང་སི་ཞང་དུ་ལས་བགོས་བྱས་ནས་དགེ་རྒན་གྱི་ལས་ཀ་གཉེར། སྤྱི་
ལོ་1978ལོར་མཚོ་སྔོན་མི་རིགས་སློབ་གླིང་བོད་རིག་པའི་སྡེ་ཁག་ཏུ་ཞུགས་ནས་
རྗེ་ཤར་གདོང་བློ་བཟང་བཤད་སྒྲུབ་རྒྱ་མཚོ་དང་རྡོ་རྒྱལ་སྐུ་ལོ། དཔའ་རིས་བློ་
གྲོས་སྣང་བ། བདེ་མཆོག་སོགས་ཀྱི་དྲུང་དུ་སྙན་ངག་དང་བརྡ་སྤྲོད། རྩོམ་
རིག ཡིག་སྒྱུར་སོགས་སློབ་གྲྭ་ཆེན་མོའི་བསླབ་བྱ་ཡོངས་སུ་སྦྱངས། སྤྱི་ལོ་
1982ལོར་མཐར་བྱིན་རྗེས། མཚོ་སྔོན་མི་དམངས་ཀུན་ཁྱབ་རླུང་འཕྲིན་ལས་
ཁུངས་བོད་སྐད་རྒྱང་སྒྲོག་ཁང་དུ་ལས་བགོས་བྱས་ནས་རྩོམ་སྒྲིག་པ་དང་ལོ་ཙཱ་
བའི་ལས་ཀ་གཉེར། སྤྱི་ལོ་1986ལོར་ནུབ་བྱང་མི་རིགས་སློབ་གྲྭ་ཆེན་མོའི་
449
ང་ ་བ པ ས
་
ས
ཐ



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
སྒྲ
་་་་་་་
་་་
ཞིབ་འཇུག་སློབ་མར་རྒྱུགས་འཕྲོད་དེ་རྒན་དོར་ཞི་གདོང་དྲུག་སྙེམས་བློ་དང་
བསམ་གྲུབ། འཇམ་དཔལ་ཕུན་ཚོགས། དཀོན་མཆོག་ཚེ་བརྟན། ཀླུ་
རྒྱལ་འབུམ་སོགས་ཀྱི་དྲུང་དུ་བརྡ་སྤྲོད་དང་སྙན་ངག བསྡུས་གྲྭ། རྩོམ་རིག
ལོ་རྒྱུས་སོགས་སྦྱངས་པ་བྱས། སྤྱི་ལོ་1989ལོར་ཞིབ་འཇུག་སློབ་མའི་ཧྲའོ་
ཧྲིའི་ཐོབ་ཐང་བླངས་ནས་སློབ་མཐར་ཕྱིན་རྗེས། མཚོ་སྔོན་མི་རིགས་སློབ་
གླིང་གི་བོད་རིག་པའི་སྡེ་ཁག་ཏུ་《བོད་ཀྱི་རྩོམ་བྱུང་ལོ་རྒྱུས་》དང་《བོད་ཀྱི་བརྡ་
རྙིང་ཡིག་ཆ་བདམས་བསྒྲིགས།》《བོད་ཀྱི་ལོ་རྒྱུས་》སོགས་དངོས་གཞི་སློབ་མ་
དང་ཞིབ་འཇུག་སློབ་མའི་སློབ་ཁྲིད་ལས་དོན་གཉེར་བའི་ཞོར་དུ་རྩོམ་པའི་ལས་
ལ་ཞུགས་ཏེ། 《བོད་ཀྱི་སྒྱུ་རྩལ་རྩོམ་རིག་ལ་ཐུབ་པའི་སྐྱེས་རབས་ཀྱི་ཤན་
ཞུགས་ཚུལ་གླེང་བ་》དང་། 《གླིང་གེ་སར་རྒྱལ་པོའི་སྒྲུང་ལ་དཔྱད་པ་ཀུན་
གསལ་འཕྲུལ་གྱི་མེ་ལོང་།》 《གངས་ལྗོངས་མི་རིགས་ཁག་གི་འབྲེལ་བ་བརྗོད་པ་
གཟུར་གནས་ཡིད་ཀྱི་དགའ་སྟོན།》《སྒྲུང་དཔྱད་སྙིང་གི་ལེགས་སྐྱེས་》བཅས་
དཔེ་དེབ་བཞི་པར་སྐྲུན་འགྲེམ་སྤེལ་བྱས་ལ། 《ཁྲི་སྲོང་ལྡེའུ་བཙན་བཙུན་མོ་
སུ་ལ་སྐྱེས་པའི་སྐོར་གླེང་བ་》དང་། 《བོད་ཀྱི་སྤྱི་སྐད་གཏན་འབེབས་དང་
ཁྱབ་གདལ་བྱ་རྒྱུའི་སྐོར་གྱི་ལྟ་ཚུལ་འགའ།》《ཀྲུང་གོ་གསར་པ་དབུ་བརྙེས་པའི་
དུས་མགོའི་བོད་ཀྱི་རྩོམ་པ་པོ་གྲགས་ཅན་འགའ་དང་ཁོང་ཚོའི་བརྩམས་ཆོས་
བརྗོད་པ།》《བོད་ཀྱི་མངའ་བདག་སྔོན་མའི་རབས་དབང་མཛད་བཅུ་གཉིས་
ཀྱི་སྐོར་གླེང་བ་》སོགས་བོད་རིག་པའི་དཔྱད་རྩོམ་བཅུ་བཞི་ཙམ་ཞིག་《ཀྲུང་
གོའི་བོད་ཀྱི་ཤེས་རིག་》དང་། 《བོད་ལྗོངས་ཞིབ་འཇུག་》སོགས་དུས་དེབ་ཏུ་
བཀོད་པར་མ་ཟད། དེ་དག་ལས་དཔེ་དེབ་《གླིང་གེ་སར་རྒྱལ་པོའི་སྒྲུང་ལ་
450



༄༅།།རྩོམ་པ་པོའི་ལོ་རྒྱུས་མདོར་བསྡུས།
དཔྱད་པ་ཀུན་གསལ་འཕྲུལ་གྱི་མེ་ལོང་》ལ་ཀྲུང་གོའི་གྲངས་ཉུང་མི་རིགས་རྩོམ་
རིག་སློབ་ ཚོགས་ ཀྱི་བྱ་ དགའ་ བཟང་ ཤོས་ དང་། མཚོ་ སྔོན་ ཞིང་ ཆེན་ མི་
དམངས་སྲིད་གཞུང་གི་བྱ་དགའ་ཨང་གཉིས་པ་ཐོབ། 《གླིང་སྒྲུང་》ལ་ཞིབ་
འཇུག་བྱས་པའི་གྲུབ་འབྲས་སྤྱི་ལ་ཀྲུང་དབྱང་རིག་གནས་པུའུ་དང་། རྒྱལ་
ཁབ་མི་རིགས་དོན་གཅོད་ཨུ་ཡོན་ལྷན་ཁང་། ཀྲུང་གོའི་རྩོམ་རིག་སྒྱུ་རྩལ་ལྷན་
ཚོགས། ཀྲུང་གོ་སྤྱི་ཚོགས་ཚན་རིག་ཁང་བཅས་ཀྱིས་གཟེངས་བསྟོད་མཛད།
《ཁྲི་སྲོང་ལྡེའུ་བཙནབཙུན་མོ་སུ་ལ་སྐྱེས་པའི་སྐོར་གླེང་བ་》ཞེས་པར་《ཀྲུང་གོའི་
བོད་ཀྱི་ཤེས་རིག་》དུས་དེབ་ཀྱི་ཕུལ་བྱུང་དཔྱད་རྩོམ་བྱ་དགའ་ཨང་གསུམ་པ་
ཐོབ། 《གླིང་སྒྲུང་ལས་རུས་བླའི་སྐོར་གླེང་བ་》དང་། 《སྒྲུང་གླུའི་སྒྱུ་རྩལ་ལ་
དཔྱད་པ་》ཞེས་པར་མཚོ་སྔོན་ཞིང་ཆེན་མི་དམངས་སྲིད་གཞུང་གི་ཕུལ་བྱུང་བྱ་
དགའ་ཐོབ། ཁོའི་སློབ་ཁྲིད་ཞིབ་འཇུག་བྱ་བའི་འབུར་ཐོན་གྲུབ་འབྲས་ལ་
དམིགས་ནས། རྒྱལ་ཁབ་སློབ་གསོ་ཨུ་ཡོན་ལྷན་ཁང་གིས་2001ལོར་“མཐོ་
རིམ་སློབ་གྲྭའི་ཕུལ་དུ་བྱུང་བའི་ན་གཞོན་དགེ་རྒན་གྱི་བྱ་དགའ”དང་བྱ་དགའི་
སྒོར་མོ་ཁྲི་30གནང་། སྔ་གཞུག་ཏུ་《གླིང་སྒྲུང་》ཞིབ་འཇུག་སྐོར་གྱི་རྒྱལ་སྤྱིའི་
རིག་གཞུང་གྲོས་མོལ་ཚོགས་འདུ་སྐབས་གཉིས་པ་དང་བཞི་པ། ལྔ་པ་བཅས་
སུ་ཞུགས་ ཤིང་། 1998ལོའི་ཟླ་7པར་གདན་དྲངས་ པ་ལྟར་ ཨ་ མེ་ རི་ ཁར་
བསྡུས་པའི་རྒྱལ་སྤྱིའི་བོད་རིག་པའི་ཞིབ་འཇུག་གྲོས་ཚོགས་ཐེངས་བརྒྱད་པར་
ཞུགས། 2000ལོའི་ཟླ་6པར་གདན་དྲངས་པ་ལྟར་ཧི་ལན་རྒྱལ་ཁབ་ཏུ་བསྡུས་
པའི་རྒྱལ་སྤྱིའི་བོད་རིག་པའི་ཞིབ་འཇུག་གྲོས་ཚོགས་ཐེངས་དགུ་པར་ཞུགས།
2000ལོའི་ཟླ་11པར་གདན་དྲངས་པ་ལྟར་ཕ་རན་སིའི་རྒྱལ་ས་པཱ་ལེ་གྲོང་ཁྱེར་
451



༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
དུ་བསྡུས་པའི་ཕ་རན་སི་དང་ཀྲུང་གོའི་བོད་རིག་པའི་ཞིབ་འཇུག་ཚོགས་འདུར་
ཞུགས། 2000ལོའི་ཟླ་10པར་རང་རྒྱལ་གྱི་རྒྱལ་ས་པེ་ཅིན་དུ་བསྡུས་པའི་ཀྲུང་
གོ་དང་ཕ་རན་སིའི་བོད་རིག་པའི་ཞིབ་འཇུག་ཚོགས་འདུར་ཞུགས་མྱོང་།
ད་ལྟ་མཚོ་སྔོན་མི་རིགས་སློབ་གླིང་བོད་རིག་པའི་སྡེ་ཁག་གི་ཧྲུའུ་ཅི་དང་།
དགེ་རྒན་ཆེན་མོ། རྒྱལ་ཁབ་ཀྱི་དམིགས་བསལ་གྲོན་དངུལ་ལོངས་སྤྱོད་པའི་
ཆེད་མཁས་བཅས་ཡིན།
452



དཔེ་སྒྲིག་འགན་ཁུར་པ།
མདུན་ཤོག་ཇུས་འགོད་པ།
མོག་ཆུང་ཕུར་ཁོ།
ལིས་ཅན་ཞུང།
༄༅།།ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན།
མཚོ་སྔོན་ཞིང་ཆེན་ཞིན་ཧྭ་དཔེ་ཚོང་ཁང་གིས་བཀྲམ།
པེ་ཅིན་ཉུག་ཧྲན་ཧྲི་ཤིན་འགྱིག་པར་ཁང་གིས་དཔར་བཏབ།
2003ལོའི་ཟླ་6པར་པར་གཞི་དང་པོ་བསྒྲིགས།
2003ལོའི་ཟླ་6པར་དཔར་ཐེངས་དང་པོ་བརྒྱབ།
ISBN7-80057-552-7/Z-315
དེབ་རེར་སྒོར། 17.50



责任编辑:普日科
封面设计:李建雄
责任校对:桑当吉
图书在版编目(CIP)数据
恰嘎·日正论文集:藏文/恰嘎·一北京:
中国藏学出版社,2003.6
| ISBN 7-80057-552-7
II. 恰...II. 恰... III. 藏族一民族历史一中国一
论文集一藏语 IV. K281.4-53
中国版本图书馆CIP数据核字(2003)第025346号
哈嘎·日正论文集
(藏文)
中国藏学出版社出版
青海省新华书店发行
北京牛山世兴印刷厂印刷
开本:850 x 1168 1/32 印张:14.625
2003年6月第1版第1次印刷印数:1-2000册
ISBN 7-80057-552-7/2.315
定价:17.50 元
..
.
.
.
.
:*”
